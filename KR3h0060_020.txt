# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:52.056301
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷二十
<pb:KR3h0060_WYG_020-1a>¶
欽定四庫全書¶
　珊瑚網卷二十¶
　　　　　　　　　　　　明　汪砢玉　撰¶
　法書題䟦¶
　　古搨王右軍書樂毅論石本¶
舊傳樂毅論迺羲之親書於石其他皆紙素所傳唐太¶
宗裒聚二王墨蹟惟樂毅論是石本其後隨入昭陵朱¶
梁時耀州刺史温韜發陵得之復傳人間在宋髙紳為¶
<pb:KR3h0060_WYG_020-1b>¶
湖北轉運使道中聞砧聲清逺因視之乃樂毅石刻覆¶
於下也而已斷裂矣遂載歸完理緝綴櫝以木箱所可¶
辨者如此世之傳布皆止於海字則其碎而不可緝者¶
良可惜焉迨紳子安世物故轉屬趙立之處其重模者¶
猶有趙立之印一云公主以偽本易之原不曽入壙然¶
聞梁模本為餘杭公主所珍耳又董逌以文皇於右軍¶
書特留賞蘭亭樂毅論别一小函貯之太平公主私取¶
樂毅論以歸及籍其家咸陽嫗竊舉袖中投之竈下香¶
<pb:KR3h0060_WYG_020-2a>¶
聞數日則原書故在紙也崇禎戊辰改元長至日得此¶
付官奴本於項氏為墨林鑒藏丰神奕奕其整宻處足¶
以鍼砭大令之放葢六本中之精好者無論停雲餘清¶
諸鐫懸絶即予家宋搨修内史本禇河南臨本亦逕庭¶
矣真下一等者乎因名之曰咸陽香帖　檇李城南汪¶
砢玉識¶
　時西席髙公𤣥見之曰此右軍晩年筆也蒼勁中每¶
　帶拙趣且紙墨逈異蠧紋斑駁其為皇祐以前所搨¶
<pb:KR3h0060_WYG_020-2b>¶
　奚疑正鑒賞間曹友瞻明俄至一覩此帖即下拜曰¶
　願借三日以繹𢎞景所論極勁利而非用意處攜去¶
　後旋懇公𤣥致予欲償原值俟摹百本始璧余念夙¶
　好聴之究為據舷之索可勝悵悵李太翁君實因云¶
　樂毅論尊之者以為右軍訓子之式詆之者以為六¶
　朝偽迹出殷鐵石之手至沈存中云三館楷書非不¶
　精不麗求其好處到死無一筆世所傳樂毅論正是¶
　三館楷書耳兒淵好摹帖余聊以是言解之　石墨¶
<pb:KR3h0060_WYG_020-3a>¶
　池外史砢玉再識¶
　　宋秘府黄庭經(鑒定有金華/戴良叔能䟦)¶
宋諸名賢論黄庭衆□然但辨其非換鵝物卒未嘗定¶
為何人書雖米南宫亦第云並無唐人氣格而已至黄¶
長睿秘書始以逸少卒於昇平五年後三年為興寜二¶
年黄庭始出不應逸少先以書之意宋齊人書然不可¶
考矣予按陶隠居與梁武帝啟已有逸少名蹟黄庭勸¶
進等語隠居去晉為近當時已悞有此書則此書雖非¶
<pb:KR3h0060_WYG_020-3b>¶
逸少筆其為晉宋間名人書無疑而趙魏公以為楊許¶
舊蹟豈别有所見乎唐石刻數種並佳傳流近代轉亦¶
失真無足觀者此本紙墨刻搨皆近古有宣和紹興印¶
章想曽入秘府且陶學士䟦語甚詳字比諸刻瘦勁涪¶
翁所謂徐浩摹本為是都𤣥敬不知何縁得之以遺從¶
文慶雲今轉以付余亦楷法中第一等帖自可寳也癸¶
夘上巳日徴明記¶
　　西麓堂鵞羣帖(又為鍾/王小楷)¶
<pb:KR3h0060_WYG_020-4a>¶
右黄庭西山初搨也當西山完刻時以黄紙印數十本¶
而京兆歿其刻遂流落于星源潘氏又數十年為華氏¶
孫氏再後方入吾家今以家刻與此本較之雖先民矩¶
矱具存而字畫之間不無肥瘦具眼者自能辨之青嵐¶
道人識(崇禎庚辰小春日金陵曽子與過/子出示子與波臣子也有芒氏記)¶
　　孝女曹娥婢(倪雲林䟦已刻/在停雲帖不録)¶
右軍昇平帖未變鍾法於露字初筆可見逼真尅㨗此¶
刻尤為分明當是佳本張紳識(士行/雲門)¶
<pb:KR3h0060_WYG_020-4b>¶
　右小字曹娥碑越州石氏所刻古雅純質不失右軍¶
　筆意余平生所閲不下數十本俱不及此張雲門倪¶
　元鎮皆好古博雅之士其題語珍重如此可寳也元¶
　鎮題為辛亥嵗葢洪武四年在當時已不易得况今¶
　嘉靖壬子相去百八十一年又可多得邪太倉顧君¶
　出以相示漫識如此是嵗冬十一月十日徴明時年¶
　八十有三¶
　　宋搨十七帖(評考詳格古論内朱文公䟦及/弇州四部稿竹懶六硯齋筆記)¶
<pb:KR3h0060_WYG_020-5a>¶
右軍十七帖中間多與淳化法大同小異後有唐文皇¶
押字者為館本黄長睿云右軍草書十七帖最為可師¶
此書中龍也　松巖居士識¶
　　宋搨聖教序(𤣥奕求法事與品/題刻王元美集中)¶
右軍諸帖惟聖教序在行草間極有益學者近世文太¶
史書法多出此世争購之無奈殘闕失真而全瓦始出¶
至不可辨此本鑒定宋搨無疑為唐君少夷家物具見¶
博雅　王世貞¶
<pb:KR3h0060_WYG_020-5b>¶
右軍書蘭亭為最然定武本不可復得其次莫如聖教¶
序雖本緝集自唐迄今碑故在長安學亡恙也余兩至¶
長安摩挲其下不能去雖斷碑惡搨以為尚有典型况¶
此是宋元間搨本學者易得蹊徑宜其為書家珍襲也¶
苐搨久則刻殘刻殘則畫細學者又當求之言外　王¶
世懋¶
右軍書法近世最重者淳化閣本即二王帖十七帖不¶
能埒葢全在選刻之精存真跡也今繆傳者夥而閣本¶
<pb:KR3h0060_WYG_020-6a>¶
絶少欲見右軍真面目無如聖教序其集字摹刻皆出¶
一時國工視宋所彚集摹刻髙出數等此冊尤是舊本¶
精絶之甚當作書家上乗具法眼者展冊便得之　周¶
天球¶
　　羲獻法書(元人一十二䟦當/代三鉅公續䟦)¶
王右軍東方贊大令洛神賦　後刻普通三年正月徐¶
僧權等天嘉二年十月卄三日中書舎人朱异¶
不學蘭亭貯屋梁宓妃曼倩出裝潢王家舊物存羲獻¶
<pb:KR3h0060_WYG_020-6b>¶
絶勝遺金𤼵窖藏　商丘宋无(吴逸士/宋子虚)　(萬象/翠寒)¶
晉人真跡千無一真往往皆唐人臨摹唐摹既少米氏¶
所謂石刻髙者可降真跡一等此二帖紙墨絶佳借觀¶
累日得其妙處　汾亭石巖(石民/瞻印)¶
右王右軍東方畫贊唐人歐陽率更得其筆法而自成¶
一家者大令洛神賦間以章草栁誠懸嘗謂子敬好冩¶
是賦人間合有數本此其一焉者似不誣矣故鄉先生¶
海粟王君舊有此二帖未及臨池而先生没其仲子東¶
<pb:KR3h0060_WYG_020-7a>¶
字起善者得諸故篋即成軸以襲藏是亦以手澤之氣¶
所存非特為古人翰墨之重也　蘇人錢良右敬題(錢/氏)¶
(翼/之)¶
二王翰墨妙絶今古筆法初本鍾元常後世尚王而少¶
及鍾者亦猶周公孔子尊孔而不及周也友人王起善¶
一日見示右軍書曼倩畫贊大令書洛神賦是其尊人¶
海粟公所藏誠先朝故家舊物起善宜珍藏之毋為蕭¶
生所惑也　元統乙亥中秋日吳壽民書於蘇臺寓舎¶
<pb:KR3h0060_WYG_020-7b>¶
(仲仁/父)¶
書法以隸為楷世謂之隸楷漢魏而下鍾元常善隸書¶
尤工小楷晉王右軍得其法所書樂毅論黄庭經東方¶
朔畫贊各臻其妙右軍亦自謂他書多不及之故其轉¶
折端方一波一拂遒勁妍美若雅士立朝垂紳正服濟¶
濟儀容復如蟬翼鳥翅俱有翩翩自得之状大令所書¶
洛神賦非止一本是書多用章草法漢魏風軌燦然可¶
觀二帖皆石刻中善本况得覩其真跡者又何如邪¶
<pb:KR3h0060_WYG_020-8a>¶
顧復(顧氏/仁甫)¶
曼倩儀形漢廟堂洛神賦韻魏文章千金石刻人争購¶
筆陣猶堪藏二王　弋陽山樵李瓚(李子/鬯氏)墨印¶
憶四十年前客丁景仁書館題此詩白雲師持以見示¶
頫仰疇昔為之歎息不置　瀼居¶
二王筆札為古今書家宗祖言書者必稱羲獻雖父子¶
之序當爾而書之等第亦繇是而見焉然子敬嘗自謂¶
其書過父至觀題壁乃始心服是卷以二帖合而為一¶
<pb:KR3h0060_WYG_020-8b>¶
豈無意與和氏之璧截肪而凝雪使天地間有二焉亦¶
不並色矣　汴段天祐¶
由籀而篆篆而隸隸而楷楷而至二王蔑以加矣此東¶
方畫贊洛神賦確乎見重於後世也近攻隸書者自負¶
䡍出江左追踪漢氏凡稍渉永和法者則訾之曰此晉¶
字也使誠知晉字為六朝唐宋之冠則無是語惟其未¶
見二王真處輙于似晉者而輕肆雌黄之口而于二王¶
其何傷于日月乎王起善家藏二帖雖是碑刻精神韻¶
<pb:KR3h0060_WYG_020-9a>¶
度自是絶塵他日有訾晉字或一見之豈不愧汗浹背乎¶
至元二年丙子嵗夏五月八日天台舒叔獻書¶
兩帖古意混然與世俗諸本頓異視規規然求其形似¶
而無神情者相去逺矣葢學栁下恵者無如魯男子要¶
當以此評書可以得古人彷彿至正十有八年秋七月¶
卄六日趙郡蘇大年凝潤軒中題¶
法書家王右軍畫像贊洛神賦有矜莊嚴肅之象今觀¶
此刻信然而大令以章草法書洛神賦尤為竒偉王君¶
<pb:KR3h0060_WYG_020-9b>¶
其寳藏之　朱徳潤題(澤/民)¶
谷陽龔先生子敬為僕題唐丁府君墓銘有云祖子孫¶
一氣雖逺猶親古人所以嚴祭祀之義今觀起善逺祖¶
右軍大令二帖乃其先子海粟齋所藏手澤存焉展卷¶
起敬　濟陽生丁應榮(景/仁)¶
書法流傳晉及梁石紋中斷象天潢君家自古家雞在¶
松墨精㣲更世藏　晉賢妙筆陣堂堂鑒賞元暉繼¶
阿章父子吳興生聖代風流彷彿似諸王　至元丙子¶
<pb:KR3h0060_WYG_020-10a>¶
暮春重觀於起善齋用宋李韻奉題應榮¶
二王真跡宋御府所藏合三百三十餘紙靖康之難悉廢¶
於金人之手矣今或遺逸於世者去晉益逺楮朽墨闇¶
莫辨真&KR0915;而卒壽其書流傳天下則幸有石本在耳模¶
刻者之功于是乎可賞若此二帖又二王之名書也然¶
較之世所傳諸帖體格殊異葢彼皆短牘小簡信筆數¶
行如樂毅論黄庭經與此贊則全篇成章宜其嚴整不¶
苟異于他書而禊飲序出于觴咏游騁物感興廢之際¶
<pb:KR3h0060_WYG_020-10b>¶
筆意飄逸又不可執一論若洛神為子敬平生所好冩¶
亦用意之書也然自昔人所見惟自嬉至飛十三行耳¶
此獨得其全文何耶陳味道先生挾此示余城東之續¶
古堂因歎二王書如雲行太虚態度不定觀書者又如¶
魯僖登臺使每嵗分至啟閉皆八表同昏之雲雖不望¶
可也　吳寛題¶
山谷嘗謂東方畫贊墨跡疑是吳通㣲兄弟書以其遣¶
筆結字極似通㣲書黄庭外景也又疑洛神賦非子敬¶
<pb:KR3h0060_WYG_020-11a>¶
書謂宋宣獻周膳部少加筆力亦可到今觀此二帖則¶
山谷之論其未然乎必有能辨之者王鏊(濟/之)¶
余生平所見方朔先生像贊多矣獨此本最為古搨而¶
書法逈别葢北本與南𣲖異也大令洛神賦有楷書全¶
本有十三行世多翻刻章草小書則僅見此種而已二¶
帖是吾吳世傳舊物諸䟦尤勝自宋迄今最近者為吳¶
文定王文恪亦垂百年况前此皆宋元間名人筆乎䟦¶
至弋陽李瓚而丁應榮詩尾云用宋李韻知前此為宋¶
<pb:KR3h0060_WYG_020-11b>¶
人無疑矣二帖在宋時為人寳重如此又三百年後入¶
余手那得不視為至寳寧但云下真蹟一等而已嘉靖¶
中吳中刻二王帖選中洛神賦從此本翻出者徒具形¶
似觀此便當燒却　萬厯丁夘夏六月世懋謹識¶
再應榮所謂宋李乃宋无李瓚二人非謂宋時人也然觀¶
瓚再題云此十年前客丁景仁書館題則前題時亦當¶
是宋末矣豈此帖在宋時歸丁應榮後歸王海粟而應¶
榮復為之䟦邪不然海粟父子寳是帖已厯宋元二代¶
<pb:KR3h0060_WYG_020-12a>¶
耶　戊子春正月世懋又題¶
　　王大令保母帖¶
保毋碑雖近出故是大令當時所剜較之蘭亭真所謂¶
固應不同世人知愛蘭亭不知此也丙戌冬伯機得一¶
本繼之公餘丈得此本令諸人賦詩然後朋識中知有¶
此文丁亥八月僕自燕來還亦得一本又有一詩僧許¶
僕一本雖未得然已可擬世人若欲學書不可無此僕¶
有此猶恨驅馳南北不得盡古人臨池之工因公餘出¶
<pb:KR3h0060_WYG_020-12b>¶
示令人重歎　孟頫¶
撞破烟樓固未然唐模晉刻絶相懸莫將定武城中石¶
輕比黄閍墓下磚¶
姜侯才氣亦人豪辨析區區漫爾勞不向驪黄求駔駿¶
書家自有九方臯¶
臨摹舊説范新婦古刻今看李意如却笑南宫米夫子¶
一生辛苦學何書¶
千年鬰鬰閟重泉蹔出還隨刼火烟靳惜乾坤如有意¶
<pb:KR3h0060_WYG_020-13a>¶
流傳君我豈無縁　漁陽鮮于樞伯機父題¶
　保母帖藏于項氏鵞羣閣此碑乃獻之為乳母書手¶
　鐫于磚上高尺一寸濶尺五寸餘前有小研影書類¶
　蘭亭約二百許字磚已裂為二片後有元人題語及¶
　詩數十首兹僅録二公所書見世人極重蘭亭不過¶
　歐虞所模唐工所鐫未若此本大令所自剜承㫖因¶
　有固應不同之語玉識¶
　　瘞鶴銘(并/序)　　華陽真逸撰上皇山樵人逸少書¶
<pb:KR3h0060_WYG_020-13b>¶
鶴夀不知其紀也壬辰嵗得于華亭甲午嵗化于朱方¶
夫其未遂吾翔寥廓邪奚奪之遽也乃裹以𤣥黄之幣¶
藏乎兹山之下仙家有立石旌事篆銘不朽¶
詞曰相此胎禽浮丘著經迺徴前事出于上真余欲無¶
言紀爾嵗辰𤣥門去鼓華表留聲我唯髣髴事亦微冥¶
爾其何之解化惟寜後蕩洪流前固重扃右割荆門未¶
下華亭爰集真侣瘞爾作銘(瘞音/系)¶
　瘞鶴銘見稱于世不在蘭亭之下但以其僻在荒寂¶
<pb:KR3h0060_WYG_020-14a>¶
　山僧憚于摹搨紿云崩裂墮江人間既少其本雖京¶
　口士大夫往來山中亦以僧言為信吾師南濠先生¶
　家藏碑刻甲于東南嘗錄其文悉加題品為金薤琳¶
　琅凡數十卷獨以未得此銘為恨邇者放舟京口冒¶
　雪渡江果得于山石之下親搨以歸由是此銘復傳¶
　人間而僧亦不能隠矣昔姜白石有蘭亭考俞夀老¶
　有蘭亭續考元慶敢竊其義取古今論辨輯為一編¶
　名之曰瘞鶴銘考天下後世豈無同余之好者乎¶
<pb:KR3h0060_WYG_020-14b>¶
　正德戊寅正月十日姑蘇顧元慶謹書¶
　攷古者徒辨其非逸少書苕溪漁隠以為後人或同¶
　此號蔡君謨云自隋平陳中國多以楷𨽻相參瘞鶴¶
　文有楷𨽻筆當是隋書迺張舉本與此本有異而上¶
　皇山樵下作闕文銘後有丹陽宰四字邵亢本與此¶
　本亦小異銘後有丹陽仙尉江隂真宰八字豈此刻¶
　有三石耶是則考古者所當鑒定也　雲在遲玉識¶
　于洗鶴竹嶼¶
<pb:KR3h0060_WYG_020-15a>¶
　　智永真草千文(智永名法極為/羲之七世孫)¶
永師鐵門限帖以律召調陽為真本俗稱律吕為誤蓋¶
草召似吕其義則以閏餘對律召也楊文公談藪以此¶
文中闕字太宗令王著冩足之王肯堂太史嘗見墨蹟¶
用大麻紙真書頗類今中書體絶與石刻不類雲間沈¶
度學士兄弟乃歩趨此老耳　方折子識¶
　　金陵栖霞寺碑(陳江總撰文/莫雲卿藏)¶
正德丙子余以應試始至南畿若清凉牛首靈谷雨花¶
<pb:KR3h0060_WYG_020-15b>¶
臺及聚寳門外諸勝處無不遊而攝山則未一到嘉靖¶
癸夘嵗得交于雲浦盛君君雅有棲山之志寄余棲霞¶
二大字圍竟五尺許甚妙然無書者姓名或是蔡君謨¶
筆甲子之嵗偶得棲霞寺碑乃陳李沛書後為宋僧懐¶
則翻刻字畫全擬懐仁集右軍書體而篆額題刻云僧¶
有朋暇日雨牕因手製成冊是嵗乙丑九月霜降後三¶
日謝湖老懶漫記于嘉趣堂¶
　　九成宫醴泉銘(繡水汪/氏鑒藏)¶
<pb:KR3h0060_WYG_020-16a>¶
歐陽率更書米海嶽稱其真到内史石刻惟醴泉銘化¶
度寺二碑特妙化度缺其半醴泉銘文字可讀者皆後¶
人重摹此本雖有缺文乃宋搨致佳下真一等者也¶
董其昌觀于墨華閣因題¶
晉人論詩不取楊栁依依而取訏謨定命逺猷辰告以¶
為偏有風人之致書得具此眼應不置伯施信本于山¶
隂廡外也然必得宋精搨如此本方堪㳺意耳玉水其¶
什襲之　崇禎戊辰二月竹懶李日華題于潄雲齋¶
<pb:KR3h0060_WYG_020-16b>¶
　九成宫即隋之仁夀宫唐文皇避暑宫中乏水以杖¶
　琢地得水而甘勅魏徴撰文率更令歐陽詢書之書¶
　斷謂率更正書出大令森森焉若武庫矛㦸虞伯施¶
　稱其不擇紙筆皆能如意高麗亦知愛重遣使請之¶
　其名大如此弇州謂信本書太傷痩儉獨醴泉銘遒¶
　勁之中不失婉潤尤為合作眉公以此帖如深山至¶
　人痩硬清寒而神氣完腴能令王公屈膝非他刻可¶
　方駕也余未墜地時家甫得之於項氏其間缺字為¶
<pb:KR3h0060_WYG_020-17a>¶
　文徴仲所補裝潢又得文氏善工尤足愛也　砢玉¶
　　化度寺邕禪師塔銘䟦(碑刻尚存八百餘字/世無翻本隻字皆珍)¶
大德十一年倉龍丁未秋九月十有七日嵩翁盧摯與¶
友人太原劉致時中醴陵李應寳仲仁觀于宣城寓居¶
之疏齋¶
唐貞觀間能書者歐率更為最善而邕禪師塔銘又其¶
最善者也至大戊申七月時中袖此刻見過為書其後¶
　呉興趙孟頫¶
<pb:KR3h0060_WYG_020-17b>¶
歐書世所傳者九成宫碑邕禪師塔銘見者或鮮嘗觀¶
宣和内府所藏荀公曽帖其清勁精妙與此帖殆無異¶
冝乎為世所寳也至順龍集壬申十月初吉迂翁　雲¶
中趙世延德敬父觀于金陵之筠雪齋¶
歐書遒勁清古後世所師法者邕禪師塔銘又為之冠¶
石刻羽化已久江南故家間見一二本皆未若此本之¶
妙也為報自然冝什襲藏之雖有黄金白璧不可換也¶
至大辛亥窮臘十有二日如是翁聊城周馳景逺書于¶
<pb:KR3h0060_WYG_020-18a>¶
金陵之寓舎¶
吾家率更妙墨流傳人間甚多邕禪師塔銘乃其絶佳¶
者此帖臨摹鐫搨又其絶精蓋是舊本　至元庚辰二¶
月丁亥歐陽𤣥題李宗道所藏¶
此碑蓋書于貞觀五年十一月以後九成宫銘則六年¶
四月也不知孰為後先而此碑尤精絶視九成宫又為¶
藏鋒豈一時之刻者自有工拙耶　再至元六年嵗在¶
庚辰三月初吉蜀郡謝端題¶
<pb:KR3h0060_WYG_020-18b>¶
歐陽率更書姜白石以為追踪鍾王今觀此石刻尚使¶
人驚絶矧真蹟哉因知白石之論為信然此化度寺碑¶
蓋舊本収者冝寳藏之　至元六年嵗庚辰三月十六¶
日康里巙書¶
此帖之妙不獨書法摹勒之工亦非後世所及近年趙¶
文敏公書法為天下第一而刻者得其形神百無一二¶
則知古今之殊可歎者多矣今日即使歐陽信本復作¶
豈易得此刻工耶至正改元二月既望掲傒斯書于京¶
<pb:KR3h0060_WYG_020-19a>¶
師樂道里程文憲公故宅之西軒¶
趙子固評楷書以化度寺九成廟堂三碑為古今集大¶
成舎是他求是南轅而北轍也今來京師見化度舊本¶
三其嚴勁縝密神氣深稳始悟子固之言為然况模榻¶
之工如此本者尤難得也　王沂¶
長沙歐陽信本書在唐評為妙品鄭漁仲金石畧所載¶
凡二十三種而行于南北者惟僧邕塔銘及醴泉銘而¶
已二銘多所翻刻南本失于痩北本失于肥殊無精絶¶
<pb:KR3h0060_WYG_020-19b>¶
之本濓嘗于越見胡文恭公所藏醴泉銘肥痩適匀精¶
彩煥𤼵識者定為初刻今觀此塔銘其精神絶與之類¶
誠可寳玩也塔銘尤信本得意書姜堯章謂勝于醴泉¶
駸駸入于神品其亦知言哉元諸大老置品評于其間¶
者凡數人濓尚何言庸掇拾緒論而書于左方云　洪¶
武八年七月十五日金華宋濓記¶
　　皇甫府君碑¶
歐陽名跡入宣和内府者凡十四紙皇甫碑其一也皇¶
<pb:KR3h0060_WYG_020-20a>¶
甫君名誕仕隋死于漢王諒之難䘏典殊不薄後以子¶
無逸貴于唐始克樹碑然于逝者未免有黍離之悲也¶
乃吾家所藏此帖所謂筆畫險勁若鑄鐵所成較重模¶
石本大逕庭矣　平陽紫源九裔玉識¶
　　虞恭公碑(石在陕西邠州/宜禄巡檢司)¶
率更書温虞公碑為真書第一筆學者率先學此弇州¶
謂如郭林宗雖標格清峻而虚和近人他書不免作李¶
元禮謖謖松風矣余家舊藏此榻缺落過半至字畫遒¶
<pb:KR3h0060_WYG_020-20b>¶
勁不在醴泉化度下也　樂卿父識于雪巢¶
　　夫子廟堂碑¶
陜刻有孔子廟碑是唐僧夢英篆書夫子廟堂碑是虞¶
永興真書唐人絶重之以為青箱至寳昔人有収得虞¶
永興與圎機書一紙剪開字字賣之&KR0552;卿二字得麻一¶
斗鶴口二字得銅研一枚房村二字得芋千頭隨人之¶
好淺深今余所得虞本如層臺緩歩高謝風塵決非五¶
代王彦超重刻冝字字珍之也　玉水識¶
<pb:KR3h0060_WYG_020-21a>¶
　　破邪論序¶
虞伯施世南書蹟本自希而楷法尤不易得小者惟破邪¶
論序大者夫子廟堂碑而已破邪精能之極幾奪天工所¶
以不入二王室猶似不能忘情于蹊逕耳當時永興與傳¶
公同朝自當以博雅亮直相契許而此序誹亢不假借豈¶
非二義互讐各精䕶法故耶　瑯琊王世貞題¶
　　禇登善書隂符經¶
隂符經古未有自唐初褚河南先後奉命書百七十卷¶
<pb:KR3h0060_WYG_020-21b>¶
今石刻存者貞觀六年行草一卷永徽五年正書一卷¶
而歐陽渤海亦有貞觀六年正書一卷其大小皆踰黍¶
米而皆絶妙又道藏内隂符經數十種注釋亦如之獨¶
趙文敏書最為定本蓋據歐陽本也　弇州山人識¶
　　褚書聖教序記¶
余家藏褚河南聖教序後題永徽四年歲次癸丑十二¶
月戊寅朔十日丁亥建皇帝在春宫日製此文尚書右¶
僕射上柱國河南郡開國公臣褚遂良書婉媚遒勁波¶
<pb:KR3h0060_WYG_020-22a>¶
拂處遒健如鐵線蓋善本也又本永徽四年嵗次癸丑¶
十月己夘朔十五日癸巳建中書令臣禇遂良書又本¶
龍朔三年嵗次癸亥六月癸未朔廿三日乙巳建大唐¶
禇遂良書按遂良以永徽六年貶漢州顯慶二年徙桂¶
州未幾貶愛州嵗餘卒未嘗生及龍朔也遂良于貞觀¶
末為中書令後罷永徽三年以吏部尚書同中書門下¶
三品四年進尚書左僕射是余家所藏本為原刻無疑¶
乃三本字有肥痩方圓寛緊之不同也兹豈石才叔蒼¶
<pb:KR3h0060_WYG_020-22b>¶
舒所得者耶文潞公愛翫令子弟臨之出示坐客盛稱¶
公者為真才叔第云今日方知蒼舒孤寒潞公大哂客¶
赧然余今有類是矣　玉識¶
　　薛稷雜碑(時語買禇得薛不落夾謂少保嗣/通書法有舅氏禇登善宅相也)¶
書貴得法然以㸃畫論法者皆蔽于書者也求法者當¶
在體用備處一法不亡濃纎徤决各當其意然後結字¶
不失疎密合度可以論矣薛稷于書得歐虞褚陸遺¶
墨至備故于法可據然其師承血脉則于禇為近至于¶
<pb:KR3h0060_WYG_020-23a>¶
用筆纎痩結字疏通又自别為一家然世或以其痩快¶
斷至到又似不綸成法者也劉景升為書家祖師鍾繇¶
胡昭皆受其學然昭肥繇痩各得其一體後世不謂昭¶
不及繇者觀其筆意他可以不論也　董逌䟦¶
　　歐陽通書道因法師碑¶
道因與𤣥奘同譯經者見高僧傳碑文亦宏麗饒其家¶
言然去簡栖頭陀不啻一小刼耳評者謂歐陽蘭臺痩¶
怯于父而險峻過之此碑如病維摩高格貧士雖不饒¶
<pb:KR3h0060_WYG_020-23b>¶
樂而眉宇間有風霜之氣可重也余嘗謂皇象文武索¶
靖載妖帖章草中鳥迹筆者顔真卿家廟茅山碑正書¶
中玉筯筆者蘭臺道因碑正書中八分筆者此未易為¶
俗人言也(王家有是搨正合元羙䟦/尚有通書摩利支天經也)¶
　　孫過庭書譜(過庭官至率/府錄事參軍)¶
昔人謂孫參軍書譜如食多骨魚得不償失以草書難¶
讀也又謂千字一律如風偃草短之蓋落筆喜急速要¶
是其自得趣耳董逌云陳留孫䖍禮好古博雅工文詞¶
<pb:KR3h0060_WYG_020-24a>¶
作草書咄逼羲獻尤妙于用筆雋㧞剛斷出于天材非¶
功用積習所書善臨摹往往真贋不可辨文皇嘗謂過¶
庭小子書亂二王則似真可知矣其書譜凡三詳弇州¶
䟦中　平陽千頃生識¶
　　唐搨孝經(八分𨽻書注作小𨽻字未有/御䟦草書字方三四寸甚妙)¶
唐𤣥宗書孝經後有太子亨右相林甫左相適之等題¶
名韋郇公陟稱彭城縣男蓋自吏部侍郎出為河南採¶
訪始襲公爵此本封耳韋斌封平樂郡公可補本傳之¶
<pb:KR3h0060_WYG_020-24b>¶
闕書法豐妍勻適與太山銘同行押亦雄俊可喜當其¶
時為林甫所蠱媚極矣猶知有是經耶三子同日就隕¶
屬鏤南内淒凉廢食厭代唐家父子如此循覽遺跡為¶
之慙慨　元美(玉得此刻于高明水/今以之易緑端貢硯)¶
　　李北海雲麾將軍碑¶
碑在良鄉學舎黎秘書嘗托邵長孺物色之已裂為柱¶
礎委榛莽中李宛平輦嵌縣壁顔其齋曰古墨然雲麾¶
碑有二其為李秀者僅存二百許字餘漫漶不可讀此¶
<pb:KR3h0060_WYG_020-25a>¶
為李思訓以畫名者而碑辭絶不之及蓋古人以藝為¶
諱耳王元美云李北海翩翩自肆乍見不使人敬而久¶
乃愛之如蔣子文佻達好酒骨青竟為神也吴興習之¶
加媚似猶未得其遒　嵎山子識¶
　　陳州刺史李邕書東林寺碑(有重/摹者)¶
趙子固以北海學子敬病于欹側董𤣥宰以右軍如龍¶
北海如象觀是刻與娑羅樹碑有出竒不窮也　樂卿¶
　　前陳州刺史李邕書岳麓寺碑(論邕及得罪顛末/悉元美四部稿)¶
<pb:KR3h0060_WYG_020-25b>¶
李栝州冩碑有八百本獨岳麓最勝松雪亭林碑悉力¶
摹之三鼓而氣衰矣董思白嘗語余曰碑版文以李為¶
宗則方正而有姿韻信然　陳繼儒題¶
李北海麓山帖在雲麾娑羅之上岳麓之下　眉公¶
　　栝蒼太守李邕書葉有道先生神道碑¶
縉雲記葉法善隠松陽夘酉山中嘗為其祖葉國重求¶
郡守李邕碑文文成并求書邕不許法善乃具紙筆夜¶
攝其魂使書畢持以示邕大駭世謂之追魂碑今余家¶
<pb:KR3h0060_WYG_020-26a>¶
所藏此刻為舊搨遒逸豐美可冠李書諸碑末行作數¶
㸃傳是其魂冩至此聞雞唱欲急去故匆匆輟筆耳亦¶
異矣　毘飛居士汪砢玉識¶
　　張長史郎官壁記¶
董逌稱此書隠約深嚴筋脉結密又云守法度者至嚴¶
則出乎法度者至縱而不可拘弇州謂旭以草聖名其¶
楷法獨郎官壁記為最所藏九成廟堂化度虞公諸楷¶
帖皆辟三舎矣此刻為重橅董𤣥宰云張伯高郎官壁¶
<pb:KR3h0060_WYG_020-26b>¶
記世無别本惟王奉常敬美有之陳仲醇摹以寄余知¶
學草必自真入也　有芒氏蕞書¶
　　宋搨顔魯公書華嚴帖(卷首有羅/氏世家印)¶
真卿承聞大華嚴㑹已遂圜成取來日要詣彼隨喜如¶
何幸周副老草不悉真卿頓首和南澄師大德侍者十¶
日敬空　鄴王書府藏記　楊徽之蘇易簡張泊錢易¶
同觀于玉堂之署¶
　右魯公書最佳頃年長安見于羅鄴王之猶子今復¶
<pb:KR3h0060_WYG_020-27a>¶
　舉以遺余自此當永秘巾箱也　范質¶
　襄蒙示魯公真筆歎服不足輒書短句莆田蔡襄¶
　魯公筆跡世無倫&KR0037;木傳摹多失真沙河千言宋開¶
　府頴川八段張敬因華嚴勝㑹多寳墨澄師大德彼¶
　何人錦囊玉軸勤愛䕶猶可流傳五百春　嘉祐元¶
　年十月&KR0176;軒書¶
　　顔書西京千福寺多寶佛塔感應碑文(岑勛撰文/徐浩書額)¶
石刻在西安天寳年間僧楚金建塔行法華懴前後道¶
<pb:KR3h0060_WYG_020-27b>¶
塲感舎利凡三千七十顆後葬舎利復建道塲又降一¶
百八顆畫普賢變于筆鋒上連得一十九粒莫不圓體¶
自動浮光瑩然事在法華經中厯過去未來阿僧祗刼¶
世尊説法此佛即現寳塔空中賛美蓋佛惟空是以常¶
在常現常滿耳弇州以此帖結法尤整密但貴在藏鋒¶
小逺大雅不無佐史之恨公書如東方畫像家廟碑則¶
天骨遒峻風稜射人也(十種加成/信者識)¶
　　顔平原與劉中使帖¶
<pb:KR3h0060_WYG_020-28a>¶
近聞劉中使至瀛州吴希光已降天慰海隅之心耳又¶
聞磁州為盧思道所圍舍利將軍擒獲之吁天慰也(無/&KR0833;)¶
(思道一/作子期)¶
　右唐太師顏魯公書劉中使帖真蹟載宣和書譜南¶
　渡後入紹興内府至元丙戌以陸東之蘭亭詩歐陽¶
　率更下(闕/)帖真蹟二卷易得于張繡江處此帖筆畫¶
　雄健不獨與蔡明逺寒食等帖相頡頏而書㫖慷慨¶
　激烈公之英風義節猶可想見于百世之下信可寳¶
<pb:KR3h0060_WYG_020-28b>¶
　也三月十有三日大梁王芝再拜謹題于寳墨齋¶
　北燕喬簣成仲山觀¶
　顔太師書世不多見不肖平生見真跡三本祭姪季¶
　明文馬病此帖祭姪行草馬病行真皆小而此帖正¶
　行差大雖體製不同然其英風烈氣見于筆端一也¶
　此語豈可為不知者道哉　鮮于樞拜手書¶
　魯公書存世嘗見李光顏太保帖乞米帖馬病帖頓¶
　首夫人帖祭姪季明文允南母殷氏贈告明甫告并¶
<pb:KR3h0060_WYG_020-29a>¶
　此八本觀于此書端可為鈎如屈金㸃如墮石東坡¶
　有云書至于顔魯公誠哉是言也時大德九年嵗在¶
　乙巳冬十月廿五日集賢學士通議大夫張晏敬書¶
　(張晏/私印)　(逢山/彦青)　(端木/家傳)　(襄國/張氏)皆朱文¶
　瀛州帖視魯公他書特大而廪&KR0338;忠義之氣如對生¶
　面非石刻所能彷彿也余生平獲見真跡二小字麻¶
　姑記與此耳嘗有云桃源在何處乃見世道汙所以¶
　顔魯公細字記麻姑(闕/)近荒忽特賢者適(闕/)多(闕/)世¶
<pb:KR3h0060_WYG_020-29b>¶
　降俗陋假異境以明其志殆子欲居夷雖魯公忠貫¶
　日月而感旂常固不待售書名于代况筆精墨妙若¶
　是耶昔桓彛渡江傷晉之弱及見王導輩語則知有¶
　(闕/)臣之地余于是觀公(闕/)　之快亦知夫唐爝未息¶
　歟史侯處厚尚義士也曠嵗月而得之既得之非尚¶
　義者不出示非其人處厚知所尚哉錢塘白珽謹題¶
　　(白珽/玉父)　(湛囦/子)¶
　右唐魯郡開國公太子太師顔真卿字清臣書劉中¶
<pb:KR3h0060_WYG_020-30a>¶
　使帖真跡四十一字公嘗學書于張旭得屋漏㾗法¶
　衍㳺京師覽公書最多衍之所藏送辛晃序顔昭甫¶
　殷夫人二誥争座位帖朝囬馬病帖皆經宣和紹興¶
　御府然俱未若此帖之雄放豪逸豈特入季明之室¶
　將與元氣争長昔人云書一藝耳苟非其人雖工不¶
　足貴也惟公可以當之至大己酉中秋日拜觀于蘭¶
　谷大卿丈之第茅城田衍題¶
　太平之日生長京師乃得㑹觀諸公法帖故能考其¶
<pb:KR3h0060_WYG_020-30b>¶
　筆法辨其真偽也如顔書且勿論碑本今専審其墨¶
　跡如乞米李太保馬病皆真行祭姪文行草字如錢¶
　許大四帖相若皆白紙頓首夫人行書澹黄紙字¶
　亦錢許大昭甫告正書甚嚴整有力白紙字亦錢許¶
　大全肖碑刻允南母告寸五大字筆力不及白紙此¶
　刻中使帖字最大觀其運筆㸃畫如見其人端有聞¶
　捷慨然効忠之態真希世之寳也時于明牕净几展¶
　玩之餘収卷三歎後之學書者非不屬志米芾所為¶
<pb:KR3h0060_WYG_020-31a>¶
　心㑹而手不遂也飲中嘗用東坡硯山谷墨敬書于¶
　勸學齋¶
　鮮于伯幾題祭姪明文天下法書第二吾家法書第¶
　一此又題劉中使帖漁陽筆法信有所自名不虚得¶
　此卷余已刻之鴻堂帖中董其昌觀因題¶
　余所見顔魯公真跡争座帖前半鹿脯帖自書告身¶
　朱巨川告身皆喁喁未暢及見劉中使帖拳大行草¶
　書青紙上忠義之氣森然横人始知世間自有此真¶
<pb:KR3h0060_WYG_020-31b>¶
　物非可偽襲者法書中神品第一後元人䟦亦佳文¶
　徴仲一簡大得此帖筆意其中𢃄字亦作一行冩于¶
　此見古人真趣　眉公居士¶
　　顔尚書與郭僕射争坐位帖¶
論坐位帖在永興安師文家安氏析居分而為二人多¶
見其前叚師文後乃併得之相繼入内府今前段至行¶
香止為項又新所藏又新出以示余故搨本也廣川書¶
䟦稱是顔書之烜赫者弇州謂稿草耳無一筆不作晉¶
<pb:KR3h0060_WYG_020-32a>¶
法所謂無意而出從容中道者也¶
　　栁河東謝人恵筆帖¶
近蒙寄筆深慰逺情雖毫管甚佳而出鋒太短傷于勁¶
硬所要優柔出鋒須長擇毫須細管不在大副切須¶
齊副齊則波磔有慿管小則運動有力毛細則㸃畫無¶
失鋒長則洪瀾自由頃年曽得舒州青練筆指揮教示¶
頗有性靈復有管小鋒長者望恵一二管即為妙矣¶
公權¶
<pb:KR3h0060_WYG_020-32b>¶
　桞尚書極力變右軍法蓋不欲與稧帖面目相似所¶
　謂神竒化為臭腐故離之耳凡人學書以姿態取媚¶
　鮮能觧此余于虞禇顔歐皆曽彷彿十一自學栁誠¶
　懸方悟用筆古淡處自今以往不得舎栁法而趣右¶
　軍也　其昌¶
　　懐素藏真律公三帖(周越諸䟦/俱刻帖中)¶
三帖乃㳺絲筆縈回怳渺中有挽强飲石之勁至不易¶
得董逌稱其真出鍾草出張真字不見于世惟草獨傳¶
<pb:KR3h0060_WYG_020-33a>¶
體製該備迥出唐諸子也　越燕裔玉識¶
　　宋蔡忠恵萬安橋記¶
萬安天下第一橋君謨此書雄偉遒麗當與橋争勝結¶
法全自顔平原來惟䇿法用虞永興耳晝錦堂差近之¶
荔枝茶譜不足道也　瑯琊王世貞¶
　　蘇文忠公書金剛經¶
坡書金剛經刻石者二本其一後有甘昇提舉䟦為甘¶
刻其一前有篆書十餘字凡坡書撆法多拂起是右軍¶
<pb:KR3h0060_WYG_020-33b>¶
臨宣示筆意甘本失之今此舊本也第石理麄漫鋒鎩¶
多中斷耳能大師聴此經至應無所住而生其心言下¶
大悟不識一字為人説法四十年右軍五十二後便是¶
境界畢千載不可復得為之憮然¶
　　羅池碑¶
子瞻書羅池碑粵西人泛海必載以偕行謂可鎮風濤¶
迺字畫遒勁古雅是公書中第一冝海若之效靈而銘¶
辭為栁子厚其英勃之氣自作明神也若坡公書表忠¶
<pb:KR3h0060_WYG_020-34a>¶
觀碑結法不能如羅池老硬亦婉潤可愛¶
　　醉翁豐樂二亭記¶
蘇玉局擘窠大書出顔徐結體雖小散緩而遒偉俊邁¶
自是當家醉翁偶創新矱翩翩動人無取大雅介甫沿¶
之作誌更成捧心若能于壓字處用古韻差可耳¶
　　馬劵帖(太平清話以石刻在陸宣/公書院院舊為嘉興縣學)¶
子瞻以天廐賜馬遺李方叔使鬻之而為書劵魯直又¶
為䟦索十萬錢大是佳話然以子瞻故硬差作伯樂抑¶
<pb:KR3h0060_WYG_020-34b>¶
勒牙人亦見爾時詞客之横耳¶
　　黄魯直中興頌後詩¶
山谷中興頌碑後詩是論宗語俯仰感慨不忍冄讀迫¶
急詰屈亦令人易厭書法翩翩有致惜摹榻久遂多失¶
真蓋坡筆以老取妍谷筆以妍取老雖側卧小異其品¶
格固已相當䟦尾云惜不得秦少㳺妙墨劖之崖石少¶
㳺當亦善書爾時謫藤州故谷念之耳¶
　　山谷書狄梁公碑¶
<pb:KR3h0060_WYG_020-35a>¶
昔人謂狄梁公事范文正公文之黄文節公書之為海¶
内三絶然文篇法既俳書勢亦傾側未足絶也黄正書¶
不足存有韻無體故也¶
　　食時五觀帖¶
古有食時五觀乃小乗經觕語耳然不可不時使何太¶
宰王侍中讀之筆法極輕弱而鮮餘味¶
　　米南宫天馬賦¶
墨刻天馬賦筆勢雄强超逸真有千金蹀躞過都歴塊¶
<pb:KR3h0060_WYG_020-35b>¶
之氣賦語則不受銜囓膝生秃駒耳徐元玉後題一詩¶
頗致代興意未敢盡許也真蹟向曽在余家¶
　　米元暉書夫子廟記¶
石刻在吴城中書亦穎秀可愛但結法既不古又乏變¶
態耳黄魯直贈之書虎兒筆力能扛鼎教字元暉繼阿¶
章取羲之獻之故事書家不愧箕裘者有大小鍾大小¶
衛大小王大小歐陽大小米惟小米差弱耳¶
　　趙吴興書赤壁賦¶
<pb:KR3h0060_WYG_020-36a>¶
子昻大書不如小楷書不如行豐碑大碣螭首龜趺要¶
多非其至者須于閒窻散筆有意無意間求之耳赤壁賦¶
刻之江右王邸中間亦有金錯刀法雖瀟洒縱逸而不¶
乏矩度與蘇賦俱變體之佳者¶
　　虞文靖垂虹橋記¶
文靖此帖嚴雅中有餘意不失中古衣冠可重也¶
　　雪菴茶榜¶
元僧溥光書茶榜其辭紫方袍底語耳不得禪説真味¶
<pb:KR3h0060_WYG_020-36b>¶
書法風骨多遒勁略具顔栁及眉山豫章結法惜胸中¶
無卍字骨令天趣流動而結習未忘超洒不足所書官¶
學士後贈司徒唐不空三藏且然矣¶
　　俞紫芝四體千文¶
俞和元末人紫芝其别號也刻意吴興頗稱優孟此四¶
體尤精然不免露本色耳宋俞秀老號紫芝此君亦號¶
紫芝近俞允文絶不稱號忽刻一印亦曰紫芝三君子¶
皆俞姓皆善書亦大竒事也¶
<pb:KR3h0060_WYG_020-37a>¶
　　七姬帖¶
七姬誌銘為尋陽張羽撰東吳宋克書文既近古而書¶
復典雅有元常遺意足稱二絶第其事太竒而不情楊¶
用修䟦可謂得其隠真漢廷老吏也¶
　　豐考功筆訣¶
筆訣一冊故鄞人豐道生所著道生初名坊以罪&KR0481;易¶
今名皆采古八法精語而時時傅以已意其最所宗事¶
者右軍耳兼享魏晉而旁及唐人至宋元及近代則齒¶
<pb:KR3h0060_WYG_020-37b>¶
牙餘剩耳其書自古鐘鼎籀篆及小楷行草凡十餘種¶
種各有法而以筆滯故不能無利鈍吾所謂豐氏有書¶
學而無書才者此亦一徴也　世貞¶
　¶
　¶
　¶
　¶
　珊瑚網卷二十¶
