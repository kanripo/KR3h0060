# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:52.647305
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷四十二
<pb:KR3h0060_WYG_042-1a>¶
欽定四庫全書¶
　珊瑚網卷四十二¶
　　　　　　　　　　　　明　汪砢玉　撰¶
　名畫題跋十八¶
　　文德承畫萬壑松風¶
汪玉水購得文五峰萬壑松風圖從下數上凡五層第¶
一層大松四樹踞盤石而生石根横一平橋橋下湍流¶
潄雪碎石滿磵第二層畧見山脊錯落布中松五六樹¶
<pb:KR3h0060_WYG_042-1b>¶
樹根一老獨坐又二行者在松徑松間有亂流滚下第¶
三層作小中松四堆在平岡上岡左右嵯岈露山脚犬¶
牙相錯水淙淙其間一老者趺坐而琴一人倚樹而聽¶
又二人促坐對語第四層寸様小松三四帶雲氣雜之¶
上作尖峰七八座左右各取勢為之峰罅迸瀑五處第¶
五層削壁直下上下大小松樹皆披拂震動之象余王¶
叔明臨展子禽北風圖筆法如此此等大局面畫非經¶
著意布置與陶鑄古人法中者久未易窺其籓也　竹¶
<pb:KR3h0060_WYG_042-2a>¶
懶李日華¶
余又有驪山弔古圖五峰自題用董巨法珂玉記¶
　　谿山仙館圖(欵云隆慶戊辰九/月五峯文伯仁冩)¶
樹林深杳隔洪崖五色霞屏暎日開錯認桃花源上路¶
不知真館是蓬萊　彭年¶
獨向山中訪隠君行窮千澗水沄沄仙家更在空青外¶
只許人間禮白雲　文彭¶
　　文德承冩深山獨歩(欵云嘉靖庚戌/春仲文伯仁)¶
<pb:KR3h0060_WYG_042-2b>¶
欹枕亦吟行亦醉卧吟行醉更何營貧來猶有故琴在¶
老去不過新髪生山鳥踏枝紅菓老家童引釣白魚驚¶
潜夫自有孤雲侣何必王侯知姓名(自題/)¶
山隠幽居雲木深烏啼花落書沉沉行人杖履多迷路¶
不是書聲何處尋　舊吳彭年¶
　　又青緑山水¶
山青雲白水拖藍緑樹黄茒小結菴只有紅桃霞一片¶
令人對景憶江南　五峯文伯仁¶
<pb:KR3h0060_WYG_042-3a>¶
　嘉靖丙寅春日友人金白嶼出素紙索畫於席上草¶
　草戲筆觀之者勿笑耳　伯仁再言¶
　　又秋渚拂釣¶
淺渚横洲白露&KR0270;秋風蘋蓼水邊灘釣竿静拂珊瑚樹¶
雲歛青山倒影㸔　丁未五月十又二日五峯山人文¶
伯仁後有文休承題云疎樹罩烟薄霜溪拂鏡寒城中¶
有塵土寧肯上漁竿¶
　　又寄山圖(此幅向為/余家所蔵)¶
<pb:KR3h0060_WYG_042-3b>¶
萬有俱空寄是常青山處處住何妨一衣一鉢蕭然在¶
大地真為選佛塲(潛菴改號寄山今日/過訪因為冩圖并賦)　嘉靖丙辰春¶
仲十又七日攝山老農文伯仁¶
　　五峯自題畫幅¶
雨過峯前玉一灣緑陰垂幄蔭潺湲不辭拄杖沿流去¶
為愛虚亭貯碧山¶
白雲重叠山千仞松樹高低澗走虹獨坐茒簷無個事¶
漫㸔雲壑聽松風¶
<pb:KR3h0060_WYG_042-4a>¶
秋林斜日碧山遙鴈影排空暮靄消寂寂虚亭斷人跡¶
晴波涵玉望迢迢¶
鈎輈啼徹雨初收隔浦千山翠欲流有約吟詩過橋去¶
風烟極目總宜秋(此幅余以陸子剛玉玦/與松陵吴益之交易者)¶
　　文五峯自題畫梅¶
自誰剪玉粘枝白儘有清香入坐幽若使西湖貧處士¶
臨波對月總悠悠　辛丑冬歸自燕臺塵土之懷偶爾¶
弄筆不覺頓釋¶
<pb:KR3h0060_WYG_042-4b>¶
江南一枝雪旖旎春風前莫遣金尊歇愁聞玉笛傳¶
顧聞¶
杜甫詩成東閣林逋夢繞西湖雪冷霜濃香重須知鐵¶
幹氷膚　文彭¶
香滿疎簾月滿庭風詹鳴鐵研池氷夜寒人静臯禽語¶
却憶羅浮雪後登　彭年¶
雅負氷霜操終成鼎鼐功穠芳何足比祇自媚東風¶
糓祥¶
<pb:KR3h0060_WYG_042-5a>¶
風傳玉圃香雪映瑶池色絶塞人未歸胡狀坐吹笛¶
文嘉¶
一雪垂垂合凍雲踈枝繁蕊玉増神可憐五月江城笛¶
吹散香魂奈爾春　周天球¶
寒夜烹茶掃雪餘空齋人静意何如最憐疎影横斜處¶
燈火微明紙帳虚　朱朗¶
孤山月透疎疎影庾嶺風飄冉冉香開處能催何遜賦¶
飛來還㸃夀陽粧　金用¶
<pb:KR3h0060_WYG_042-5b>¶
照水扶疎影臨風慘淡香高樓明月夜玉笛按新腔¶
錢穀¶
高齋雪霽浄無埃萬玉玲瓏帶月開疎影只宜何遜賦¶
清芳疑是洛神來　顧雲龍¶
　右題梅花詩十首皆書於五峰畫梅幀上秋日漫爾¶
　書之嵗在丙辰南屏翁志¶
　　文夀承題畫蘭竹卷¶
偶培蘭蕙兩三栽日燠風微次第開坐久不知香在室¶
<pb:KR3h0060_WYG_042-6a>¶
推窻時有蝶飛來　西齋半日雨浪浪雨過新梢出短¶
墻塵土不飛人跡斷碧陰添得晚窓凉　余性喜蘭竹¶
毎見古人所作輒欲效之然不能得其彷彿暇日偶想¶
像冩此數幅米老所謂若見真跡慚惶殺人者也　時¶
隆慶壬申三月廿又七日在燕山寓舍作書於後三橋¶
文彭¶
　　又題水墨牡丹¶
傾國初舒艶凌波尚怯寒春光兩相競併作一時㸔¶
<pb:KR3h0060_WYG_042-6b>¶
　　又題畫榴¶
秋霜凋百卉錦顆有安榴還應兆多子積美生公侯¶
　　又題水仙¶
玉為丰骨翠為裳麗質盈盈試淡妝最是雪殘春欲去¶
滿庭明月自生香　三橋文彭¶
　　文休承倣米雲山卷跋¶
米氏雲山余所見者大姚村圖是石田臨本海嶽菴圖¶
是先待詔所蔵後歸之陳道復道復亦歸之石田瀟湘¶
<pb:KR3h0060_WYG_042-7a>¶
圖是孫鳴岐物後在中書舍人王子貞家苕溪春曉乃¶
王吏部酉室尊公欵鶴所蔵陳氏又有在大姚村妹家¶
絹本小横幅皆真蹟最後見杭人一卷則青緑紙本尤¶
為精絶其餘所見雖多要亦不能出此上矣己巳秋余¶
來苕溪所居日與道塲山對所謂西塞山碧浪湖及松¶
雪之水晶宫無日不接於目況以冷員散職居此真足¶
以蕩滌胸中塵土萬厯丙子六月偶用米法冩此聊自¶
遣興而已不足以追蹤其萬一也　茂苑文嘉在耆英¶
<pb:KR3h0060_WYG_042-7b>¶
堂書¶
米南宫真跡所見不過二三卷徃從西吳閔氏見者大¶
率與文休承所臨本相類吳文定有題語嘗記誦其詩¶
云雲山烟樹總模糊此是南宫鶻&KR0691;圖自笑頂門無慧¶
眼臨窻墨迹淡如無苕上人蔵畫絶少惟此人共賞之¶
余得一目甚幸甚幸休承是作不特墨氣之佳而八十¶
老人用筆精妙可方駕南宫即友仁出亦當退舍也六¶
止生周天球題¶
<pb:KR3h0060_WYG_042-8a>¶
　　文水倣着色米氏雲山¶
此予少時筆也時年少氣鋭刻意欲追二米而及之又¶
見元章苕溪春曉於王吏部處而吾家所得海嶽菴圖¶
為小米真筆朝夕展玩至忘寢食恨束於時學不得大¶
肆其力今年力漸衰雖頗知用筆破墨之法而精力不¶
逮徃時偶展此卷惟有浩歎而已因書其上以志余之¶
感　時萬厯六年戊寅十月四日茂苑文嘉¶
　　文水冩杜陵詩意(掛幅諸詩/即題其上)¶
<pb:KR3h0060_WYG_042-8b>¶
石出倒聽楓葉下櫓搖背指菊花開(杜/句)　嘉靖己未十¶
月望送子庸徃金陵茂苑文嘉¶
秋風去秣陵楓葉江頭赤欲識别離情一吸盡一石¶
文嘉¶
鶯花迷故國鵬鳥飛南溟八月秋風急家人側耳聽¶
陳鎏¶
嵗晩送千里林間飛一葉如此不歸來大川當利渉¶
陸師道¶
<pb:KR3h0060_WYG_042-9a>¶
月白石頭城送客渡江滸飛夢逐江風依稀聽摇櫓¶
張鳳儀¶
緑酒朱絲琴送君清江涘别酒薦離觴殷勤勞五指¶
彭年¶
相送城西隈離心落葉催寒雲渺江滸飛逐片帆開¶
朱朗¶
　　文休承三梓圖¶
三梓蒼蒼存手澤荒祠過客每懷賢黄家舊物徴遺紙¶
<pb:KR3h0060_WYG_042-9b>¶
為冩虬枝揷紫烟　范祠三梓相傳為文正公手植予¶
每過輒徘徊其下不獨以其樹也忍齋偶以其先公所¶
遺舊紙索畫予重其能寳愛世物為冩此圖再賦短句¶
　嘉靖乙酉春三月廿五日文嘉¶
　　又蘭亭圖¶
曲水蘭亭宴風光屬暮春豈惟酬勝賞聊用樂嘉賔酒¶
罰杯無算書成筆有神翻憐金谷㑹回首跡俱陳¶
　　又西湖圖¶
<pb:KR3h0060_WYG_042-10a>¶
一段西湖趣居然入畫圖羣峰皆著寺畔岸獨飛鳬宿¶
雨花應亂斜陽樹不孤果能移至此日日許來無¶
　　又夀意¶
綺宴開晴晝青鸞下紫霄麻姑來擗脯嬴女解吹簫麗¶
景添春酒回風拂歩摇何須羡蓬島滄海自新謡¶
　　又歸隠¶
歸來三徑未全荒拂拭重開舊草堂棐几净揩平似鏡¶
硯池新浴粲生光客來親戚情多悦老去詩篇意未忘¶
<pb:KR3h0060_WYG_042-10b>¶
莫道歸遲遲亦好猶勝終老滯他鄊¶
　　休承倣倪元鎮山水¶
高天爽氣澄落日横烟冷寂寞草𤣥亭孤雲亂小影¶
文嘉¶
落水照秋色悠然江上亭紅塵當少客此地少曽經¶
文彭¶
薄霧席疎林峨嵋江上青山公歸去晚秋色在空亭¶
陸治¶
<pb:KR3h0060_WYG_042-11a>¶
　　題秋江獨釣(此幅乃文水/遺先子者)¶
秋老木葉脱江空水氣寒長安有塵土不上釣魚竿¶
　　文水自題諸畫(俱五/言絶)¶
曽見尚書筆依稀二米間戲將烟雨意擬此越中山¶
青山不逺世人自逺青山江上茒亭子清風日日閒¶
日落逺山紫雨餘湖水平扁舟泊芳渚竹裏亂啼鶯¶
四月緑陰成喬木下清影何處鳥啼花山人酒初醒¶
山徑有柴闗蕭然草樹間倚䦨無一事静㸔鳥飛還¶
<pb:KR3h0060_WYG_042-11b>¶
江岸草蕭蕭江雲亂眼飄無愁茒屋底痛飲讀離騷¶
日落暮山紫江深草閣寒尋詩得佳侣相對倚虚䦨¶
叠嶂千巖轉迴流九曲灣石橋閒立處常聽水潺潺¶
雨餘飛澗急樹葉總蕭蕭欲覓揚雄宅衝泥過小橋¶
髙天爽氣澄落日横烟冷寂寞草𤣥亭孤雲亂山影¶
雨過山含翠迎風樹作秋世情方擾擾消盡一溪流¶
風定溪如鏡山明翠欲流扁舟乗興去應過白蘋洲¶
雨餘沙磧明風起波紋亂何處棹歌聲孤舟倚頽岸¶
<pb:KR3h0060_WYG_042-12a>¶
日暮鳥飛還虚亭落木間遥㸔烟歛處一片雨餘山¶
竹晩鳥啼寂秋清山影寒黄陵泊舟處愁下鷓鴣灘¶
幽居深竹裏萬玉四山攅輸與高樓客憑䦨獨自㸔¶
　　夀承題休承畫¶
竹樹陰圍合孤舟盡日閒雨餘溪閣上獨對一青山¶
　　休承自題石湖畫(四首/)¶
范相祠前水接天越溪莊上桞如烟石湖盡是青油舫¶
不數西湖有畫船¶
<pb:KR3h0060_WYG_042-12b>¶
補陀巖下石梁横醉卧能令萬慮醒亦有蒼苔昏日月¶
只無江峽闘雷霆¶
行春橋影卧長虹落日波摇萬頃紅山似蓬萊人似玉¶
杖藜徐歩水晶宫¶
拜郊壇逈揷蒼天茶磨峰高凌紫烟一線太湖雲外見¶
萬家燈火望中懸¶
　　倣叔明谿山髙逸圖¶
黄鶴山人骨已仙圖成髙逸尚流傳閒窻彷彿追遺法¶
<pb:KR3h0060_WYG_042-13a>¶
敢謂風烟似輞川　舊見叔明谿山髙逸圖因追冩此¶
紙深愧不似也萬㦄戊寅殘臘文嘉¶
　　文休承山水(水墨山水掛幅/嘉禾汪氏鑒藏)¶
碧山雨過翠烟濃緑樹微微動晩風雲䕶仙宫瑶草滿¶
古溪深處小橋通　文嘉¶
重巖噴飛瀑清風生古松相攜過橋去此興有誰同¶
文彭¶
　　又題四景幅¶
<pb:KR3h0060_WYG_042-13b>¶
詩翁㨂得雪中天雪淡梅清伴凍肩吟思一腔何處見¶
蹇驢寒迹裏湖邊¶
清溪曲曲抱山斜山下虚亭小隠家車馬不通人境寂¶
疎林落日自交加¶
青山隠隠水漪漪映樹蘭橈晩更移一縷茶烟衝宿鷺¶
無人知是陸天隨¶
千章林木擁招提林外平湖正渺瀰曽是秋來胥口見¶
一痕山色淡修眉¶
<pb:KR3h0060_WYG_042-14a>¶
　　桃源圖¶
偶然避世住深山不道移家遂不還却怪漁即太多事¶
又傳圖畫到人間¶
　　赤壁圖¶
秋清山木夜蒼蒼月出波平斷㟁長千古高情蘓子賦¶
東風誰更説周郎¶
　　林泉高逸圖¶
蒼苔白石水&KR0639;&KR0639;雨過輕風不動塵攜客共尋溪上樂¶
<pb:KR3h0060_WYG_042-14b>¶
水邊林下作閒人　癸丑四月晦日與和仲同坐停雲¶
館中漫為林泉高逸圖并賦小詩為贈茂苑文嘉¶
　　休承自題山水幅¶
不論二米與房山巨眼方知破墨難曽是扁舟停北固¶
夕陽江上數峯寒(辛酉臘月/七日文嘉)¶
清絶倪迂不可攀能將水墨繼荆闗疎林斜日茒亭外¶
一片江南雨後山¶
漫將水墨結清縁冩法應從懶瓉傳大似輞川斤竹嶺¶
<pb:KR3h0060_WYG_042-15a>¶
疎筠斜日鎻寒烟(辛未七月/朔文嘉)¶
山齋雨坐漫焚香几浄窻明竹樹涼午睡起來無一事¶
自翻殘墨冩瀟湘¶
虚齋日午酒初醒殘墨餘香入硯屏小様吳箋瑩似雪¶
自臨南牖冩黄庭¶
湖波如鏡繞山斜巖下鷄鳴有隠家與客相攜過橋去¶
緑陰清絶試新茶¶
四月流林細雨餘高柯新竹滿幽居焚香燕坐心如水¶
<pb:KR3h0060_WYG_042-15b>¶
自捲湘簾閲道書¶
清陰寂寂水泠泠日落羣山四面青記得滁陽行樂處¶
峯迴路轉有虚亭¶
沉香烟暖碧窻紗緑桞陰分夏日斜夢覺只聞鈴索響¶
不知山鳥啄枇杷¶
幽軒正傍碧山開長夏清陰覆緑苔軒内主人今六&KR1030;¶
推窻閒㸔鶴飛來¶
太湖石畔種芭蕉色映軒窻碧霧摇痩骨主人清似水¶
<pb:KR3h0060_WYG_042-16a>¶
煮茶香透竹間橋¶
不著蓑衣坐野航白鷗流水帶殘陽渭川漁父休相妬¶
只釣銀魚不釣璜¶
罨畫溪山罨畫亭水風窻戸不須屏荷花一色烘雲錦¶
圍著仙人是醉醒¶
青竹長竿白鷺磯碧江還映緑荷衣憑將此叚閒風物¶
遮掩人間是與非¶
三竿紅日一庭苔山鳥聲中醉夢迴不是道人猶未起¶
<pb:KR3h0060_WYG_042-16b>¶
年來白眼亦慵開¶
逺山淡淡翠眉低疎樹離離帶淺溪滿目秋光無著逺¶
夕陽剛在小橋西(茂苑/文嘉)¶
急雨翻盆澗水喧黑雲堆墨暗前村衝泥不怕危橋滑¶
要聽揚雄講法言(此幅久在凝霞/閣今已易去)¶
年來觀道漫澄懷長日焚香閉小齋秋到梧桐深㡬許¶
碧雲如玉朗空堦¶
品泉煮水陸鴻漸墨妙筆精王右軍煮泉冩帖闗幽興¶
<pb:KR3h0060_WYG_042-17a>¶
白日㸔雲懷二君¶
　　又落英圖¶
花落江堤簇煖烟雨餘草色逺相連香輪莫碾青青破¶
留與遊人一醉眠　文嘉¶
　　文外翰冩松壑虎嘯¶
呉之西山舊無虎戊戌之春忽横行林間因尋先人葬¶
地與宿田兄同經其間且怖且行道逢山農多能形容¶
其威猛作山有虎二章系於圖後歸之宿田云西山人¶
<pb:KR3h0060_WYG_042-17b>¶
家傍山住唱歌採茶上山去下山落日仍唱歌路黑林¶
深無虎慮今年虎多令人憂遶山摶人茶不收墻東小¶
女膏血留南村老翁空髑髏官司射虎差弓手自隠山¶
家索雞酒明朝入城去報官虎畏相公今遊走　西山¶
有虎動成羣小兒夜啼争撞門衆中最猛説白額當晝¶
磨牙當道蹲腥風衝人行不得行人出門便愁食青天¶
白日奈爾何老夫却愁陰類多　長洲沈周¶
　成化十五年後十月常熟縣有虎來尚湖居民及其¶
<pb:KR3h0060_WYG_042-18a>¶
　半濟殺之以送之縣縣復獻之府人莫以為異也因¶
　而作歌以紀之冩附此圖之後¶
昔聞虎渡河去今見虎過河來深林幽谷不肯住青天¶
白日來此胡為哉昂頭豎尾不聞吼頃刻便能登崖走¶
健兒操舸徑乗之長篙殺之如殺狗曵來大道腥風起¶
此畜袪除人盡喜縣官見之心亦驚連呼壯士有如此¶
祥耶異耶人籍籍獻之大府喧自息府中諸衙競臠分¶
髑髏為枕皮為席食其肉寢其皮虐人之報當如斯嗚¶
<pb:KR3h0060_WYG_042-18b>¶
呼虐人之報當如斯為人之上者寧不思　李應禎¶
何人捉筆圖猛虎出山眈眈氣猶怒即欲當前一梃之¶
自笑書生不能武亂山西繞洞庭波山下争傳虎迹多¶
千年故事劉昆得何日離愁還渡河　予書題虎圖實¶
與石田同一感題之意宿田翁語書之予何可辭萬厯¶
乙亥仲夏十有一日文嘉録於蔭白堂¶
　　文水蛺蝶圖¶
薝蔔花開香霧裏竹窻幽鳥勸提壺閒門盡日無人到¶
<pb:KR3h0060_WYG_042-19a>¶
自搨滕王蛺蝶圖　丁酉嵗文嘉¶
閒庭不種凡桃李春去初開白玉花午夢醒來㸔蝶舞¶
只疑身世在南華　彭年¶
長日小庭隈幽花似玉開翩翩花上蝶應似竊香來¶
糓祥¶
梅雨絲絲潤幽花白白開乍晴香更逺蛺蝶過墻來¶
文彭¶
瑶圃仙葩白雪光瓊鬚鳳子薄雲裳暖風勾引到花傍¶
<pb:KR3h0060_WYG_042-19b>¶
翼粉褪粧深㸃玉舞衣生馥暗栖香輸到輕粉翅顚光¶
　師道(餘題者尚/有十數家)¶
文休承作蛺蝶圖蕭逺高逸非近世丹青之士所得夢¶
見也同時題咏並濯濯名流今不可復作矣此扇出入¶
懷䄂彷彿猶生薝蔔香也　王穉登¶
　　休承冩生諸幅¶
疎枝冷蕊散寒香一樹垂垂映草堂輸却逋仙有新句¶
水痕清淺月昏黄　畫梅¶
<pb:KR3h0060_WYG_042-20a>¶
奕奕幽蘭傍砌栽紫花緑葉向春開曉涼庭院微風起¶
吹逕清香度竹來　墨蘭¶
幽蘭奕奕吐竒芳風度深林泛逺香大似清真古君子¶
閉門髙譽不能蔵　又¶
誰見凌波自洛川海棠婀娜更嫣然山齋坐對渾成惱¶
國色天香共可憐　冩水仙西府海棠¶
初聞絶塞歸番使　見蔔萄入漢宫彷彿湘娥垂曉珮¶
團絲碧玉掛玲瓏　蔔萄¶
<pb:KR3h0060_WYG_042-20b>¶
　　錢磬室梅花鍾馗(欵庚午臘月廿/又四日寫錢榖)¶
英風葢世正氣近真民間柱石先朝直臣虹飛寳劍邪¶
不敢臨百千妖厲化為空塵　悟因弟子賛¶
　　又樊川詩意(入細青/緑山水)¶
南陵水面漫悠悠風𦂳雲輕欲變秋正是客心孤逈處¶
誰家紅袖倚髙樓(欵云乙丑冬十一月既/望冩樊川詩意錢榖)¶
　右樊川詩意宋顧大中曽於南陵巡捕司舫子卧屏¶
　上畫此詩意而人不知其名未甚賞譽後為人具眼¶
<pb:KR3h0060_WYG_042-21a>¶
　者竊去乃更歎息磬室因倣其意作此遂為精絶天¶
　啟辛酉春湯玉林共文氏萬壑松風持來俱有顧硯¶
　山印記余家玉鑲椰盂亦鐫硯山山房愚父子遂得¶
　二畫與盂供一室恍身在顧氏玉泓館不獨樊川詩¶
　意也汪砢玉識¶
　　又蠶桑圖(欵云甲寅二月/十日寫錢榖)¶
衣被深功蔵蠢動碧筐火暖起眠時題詩勸爾加餐葉¶
四月吳民要買絲　文嘉¶
<pb:KR3h0060_WYG_042-21b>¶
春到桑桑葉漸肥須筐高疊露華歸金刀切罷蠶眠起¶
翹首迎人似訢饑　彭年(此幅凝霞閣/最初収藏)¶
　　青門沈仕鴛湖圖¶
鴛鴦湖西西板橋出郭移舟路不遥落花風起三春杪¶
新水門閒五桞條在藻儵魚濠濮想臨流蘭佩楚人謡¶
懸知舊是龍蛇窟每見波濤夜動摇　戚元佐題¶
　　夷門侯懋功南湖禪舍圖¶
春晴野寺緑陰濃蘭槳湖南碧水通竹浄房櫳開士榻¶
<pb:KR3h0060_WYG_042-22a>¶
花深臺苑梵王宫微風僧晝鐘聲徹落日山門塔影空¶
自愛禪棲同惠朗一方新月坐幽叢(樵溪/山)¶
　　項子京荆筠圖卷(前有荆筠圖三大字為/乙丑秋七月王穉登書)¶
入林聽擊竹選地静班荆龍淵慧空上人持素索余繪¶
荆筠圖為友人世賢汪君而徴其别號者遂併題一聨¶
以呈手眼云　墨林項元汴冩於攖寧菴¶
　余家季父畫蘭竹樹石頗妙絶至山水間亦佳勝然¶
　求完璧甚難惟此卷墨氣筆法俱自有神當入元鎮¶
<pb:KR3h0060_WYG_042-22b>¶
　孟端堂奥矣是或縁慧空上人之請而荆筠翩翩典¶
　雅足可重之謂耶荆筠其寳之　萬厯癸巳八月潮¶
　日項德裕識　(君卿/父)　(梧下/生)¶
芳洲一水長種竹繞滄浪不雨朝常暝非烟夏亦凉采¶
枝為杖紫裁籜置冠黄試待花成實青&KR0115;下鳳凰　伯¶
榖王穉登¶
憐居㸃筆寄滄洲烟雨瀟瀟滿紙秋何日當攜葛陂杖¶
御風還作渭川遊　&KR0466;虛張鳳翼¶
<pb:KR3h0060_WYG_042-23a>¶
翠葆摇風鳳尾分秋聲萬斛隔窻聞庭除石友兼花客¶
日日相㸔對此君　吳門周善繼¶
蕭蕭風雨滿滄洲帝子凌霄玉佩秋雲散楚天今夜月¶
田君好共此君遊　神卿蔣元龍¶
一𣲖湖州畫裏詩娟娟風篠兩三枝今朝汶水帆前雨¶
正是龍孫長籜時(今朝原/作朝來)　董其昌(此詩已見/白陽畫冊)¶
　先子愛荆字世賢别號荆筠山人弱冠時與慧空慧¶
　鑑大洲竹堂定湖諸方外遊因識子京公是卷其初¶
<pb:KR3h0060_WYG_042-23b>¶
　購之者也後更求子京作愛荆圖倣趙伯駒成青緑¶
　山水欵云墨林子項元汴為孝友汪君冩不知者俱¶
　疑非子京本色焉萬厯丁未夏華亭蔣神卿過訪留¶
　欵三宿臨别次伯起韻題卷至丁巳春董太史𤣥宰¶
　來吾家鑒賞書畫亦題卷後數十年間得諸名流為¶
　先子増重誠快事也不意崇禎戊辰春遭内外艱營¶
　殯事典質古玩是卷并周服卿號圖被友人强作媵¶
　物愛荆圖為盛氏所覩竟蹈前轍未㡬余力索茲軸¶
<pb:KR3h0060_WYG_042-24a>¶
　歸歴癸未初夏凡十六載矣此友忽持二卷來欲易¶
　余唐六如山水姚雪東畫菜及六几雙繡帨余與兒¶
　淵惟其意而莫違遂復還舊觀庶不致平泉失守遺¶
　憾千古&KR0115;&KR0115;中或亦禪寂諸老宿之力歟　龍惕子¶
　汪砢玉識於韻石齋¶
　　墨林畫幅(一題句磴轉懸崖石松聲/雜澗淙  一題五言絶)¶
石路少經過山雲自來去為問高人居更在幽深處¶
　二幅久在凝霞閣因先君與項氏蘭臺兾長公酉山¶
<pb:KR3h0060_WYG_042-24b>¶
　相善并倣梅道人洞庭漁父墨荷蘭石及所書高士¶
　傳俱遺之餘為友人乞去者不少玉記¶
　　周少谷冩愛荆圖(圖作山水是服卿所絶少者/引首八分體為王伯榖書)¶
愛爾田家連理枝相㸔應咏鶺鴒詩懸知弟勸兄酬處¶
伯氏吹塤仲氏篪　張鳯翼似愛荆先生¶
春風棠棣紫荆花酒滿金樽花滿霞相㸔好共宜男草¶
應使君前席上誇　王穉登似愛荆先生¶
連理枝繁拂碧紗深深盃色映紅霞何因鍾得平生愛¶
<pb:KR3h0060_WYG_042-25a>¶
重感田家再合花　陸士仁為愛荆先生題¶
隠几先生南郭居薫罏筆格伴琴書鳥聲細碎話不了¶
花面低徊笑欲舒竒石潄泉呈透漏古藤纒𣗳掛盤紆¶
小齋清秘多真賞何獨荆枝愛有餘　汪愛荆先生博¶
古大雅有雲林金粟之風特表出之李日華¶
　　孫叔達冩愛荆圖(辛丑仲春為愛荆先生冩孫枝/引首三大字亦為伯榖行書)¶
荆花日日好相依爛漫葳㽔勝紫微名𣗳年年人共醉¶
不妨佳客到荆扉　王穉登為愛荆先生題¶
<pb:KR3h0060_WYG_042-25b>¶
荆山一片玉無瑕温潤從來君子誇山人執德心相比¶
豈止春庭一𣗳花　陸士仁為愛荆先生題¶
　卷内張伯起即書前詩後有賡題者未盡録¶
　　張古塘愛荆圖(卷首行草欵休休居士/申時行為愛荆詞文書)¶
萬厯戊戌初夏日冩似愛荆先生古吳張龍章¶
柴門無俗駕客至坐班荆不信塤篪異時聞咏鶺鴒¶
為愛荆先生題　張鳳翼¶
庭前花發曉霞連露濕丁香紫玉鮮自遇田家兄弟後¶
<pb:KR3h0060_WYG_042-26a>¶
穠芳開處有人憐　陳叔祼¶
庭中栽得紅荆樹翠葉離離長自花欲與塤篪同感慨¶
至今珍重在田家　吳門周善繼¶
駘蕩春光上翠微枝間纍纍綴芳菲願如連理塤箎樂¶
不為風烟䕶紫衣　長洲陸士仁¶
昔聞孝義屬君家頃覩名圖誰敢誇獨歩尚年堪作主¶
幽然時對紫荆花　梅墟周履靖¶
　　沈士蘭作凝霞閣圖(欵云甲午夏日為愛荆/先生冩  碧霞沈俊)¶
<pb:KR3h0060_WYG_042-26b>¶
城南高閣枕湖頭繡栭文璫映碧流石榻漫陳霞作幙¶
湘簾半捲月為鈎敲詩午夜驚牛斗對客花朝罄鷺鷗¶
不必然藜竒夢醒一聲長嘯落滄洲　梅癡道人周履¶
靖¶
日照君家近水樓層櫨曲折宿烟收天香桂子當窻落¶
霞影蘭蓀倒檻流壁上畫圖皆晉宋牀頭彛鼎盡商周¶
懸知閒夜茗鐺煖岸幘端為㸔月留　元雅髙松聲¶
莫謂幽棲逺市㕓知君心逸地應偏臺空夕照禽聲洽¶
<pb:KR3h0060_WYG_042-27a>¶
簾捲朝陽𣗳色鮮四顧雲霄新氣象一屏圖畫舊山川¶
翻嫌作賦悲王粲只合賡歌大有年　野濵王復元¶
倔佹雲起五湖東稽古幽歡曲檻中毎弄翠樽先月上¶
暫拈碧篆忽霞蒙春城楊栁屏間緑秋水芙蓉鏡裏紅¶
更有高齋得清賞品題竒石興無窮　澄浦沈瀚¶
聞君高閣市南頭畫棟朱甍曲檻幽晝信春風吹簡帙¶
夜容明月上簾鈎仲宣此日空懷賦庾亮當年漫倚樓¶
肯許一樽同嘯傲貧家亦典鷫鸘裘　存素葉應時¶
<pb:KR3h0060_WYG_042-27b>¶
聞君饒逸興依水築岑樓簾捲朝霞勝窻披夜月幽登¶
臨無俗駕詞賦盡名流余愧䋲樞子閒時許暫遊　耕¶
巖散人王淑民(子逸/)¶
石隠稱高尚岑居逺俗氛簷前兩湖水窻裏一牀雲滿¶
壁惟圖畫充梁亦典墳只應詩酒客可與閣霞羣　秋¶
潭智舷(一葦/)¶
　吾翁於城南蓮花濵建閣曰凝霞玉遮君所題也曲¶
　逕臨流重垣幽邃供設玩好花竹扶疎彷彿倪迂清¶
<pb:KR3h0060_WYG_042-28a>¶
　秘處諸客留贈尚有吳少君詩香來霞上居聽雨㸔¶
　莓苔項少岳詩風月儘償松菊主溪山不負畫圖人¶
　趙凡夫詩輕風閒落荆花朶倩壓苔牋玉辟邪珠璣¶
　纍纍不止卷中圖句也若閣南為清賞齋貞𤣥子書¶
　額庭中小山翁手壘將樂靈璧玉峰英德宣城諸石¶
　於水邊藤陰外為木蘭小舫層臺高下宛然五岳在¶
　望翁嘗作記有云吾齋之東磊磊然落落然蒼然黯¶
　然兀然泠然&KR0444;窕然為雲為霞為宛虹為隕星似霜¶
<pb:KR3h0060_WYG_042-28b>¶
　似氷似罏似屏几得羣石争竒獻巧錯落於梅蘭松¶
　竹間如文人之各吐所異耶觀止矣舍此惟有古玉¶
　璜佩可以煥蘚㘭色乎齋東為維摩丈室竹懶作荆¶
　居士傳所云供烏思蔵秘妙佛大士像對之黙坐團¶
　蒲寂無音響而旃檀烟一縷出繞竹樹之罅得窺其¶
　蹤者以為蕭然天際真人也惜此時不及圖齋景耳¶
　懷日子玉記¶
　　蔣虹橋臨池合作圖¶
<pb:KR3h0060_WYG_042-29a>¶
夫書稱魏晉畫擅宋元此人人知之至於書中有畫畫¶
中有書人豈易知哉徐道冲乃臨池家而好繪事持真¶
賞齋法帖命余倣臨池合作圖余愧非真畫者第朝昏¶
盤礴敗筆盈簏年逾八旬粗知畫道與書通耳　三吳¶
蔣乾乙巳初夏識¶
　　孫漢陽自題畫竹(此贈余大父者尚有/椿萱芝石圖為夀)¶
一片瀟湘翠若浮數竿蕭瑟倚寒流何人覓得西窻下¶
六月閒聽風雨秋　為懷荆汪文冩雪居孫克𢎞¶
<pb:KR3h0060_WYG_042-29b>¶
　　董𤣥宰自題畫幅¶
米元暉作瀟湘白雲圖自題云夜雨初霽曉烟欲出其¶
狀若此余從項晦伯購之每有所如攜以自隨至洞庭¶
湖舟次斜陽篷底一望空濶長天雲物怪怪竒竒一幅¶
米家墨戲也自此每將暮輙卷簾㸔畫卷覺所將米卷¶
為剰物自荆江至巴陵連宵雷雨震盪濤聲澎湃若有¶
龍欲挾舟而去者今日甫意定遂親筆墨　董其昌¶
湘江上竒雲大似郭河陽雪山其平展沙脚墨瀋淋漓¶
<pb:KR3h0060_WYG_042-30a>¶
乃似米家父子耳古人謂郭熈畫石如雲不虚也　時¶
常荆校士歸為冩此并題董其昌¶
畫家以天地為師其次山川為師其次以古人為師故¶
有不讀書萬卷不行千里路不可為畫之語又云天閑¶
萬馬吾師也然非閒静無他好縈者不足語此噫是在¶
吾輩勉之無望庸史矣　乙巳六月舟次城陵磯冩因¶
臨吳真人書其昌¶
舟中攜趙伯駒春陰圖趙文敏溪山清隠圖王叔明青¶
<pb:KR3h0060_WYG_042-30b>¶
弁圖倪雲林春靄圖南渚圖黄子久二幅馬扶風鳳山¶
圖共十幅皆竒絶因作此小景記之　戊午七月廿五¶
日望三塔灣其昌¶
王弇州謂倪元鎮設色山水止二幅余見吳門老僧亦¶
有其一予鄉宋光禄所蔵當有三本皆謹細有筆墨聊¶
一倣之世所傳皆寂寥取韵類杜權耳　丙辰秋董𤣥¶
宰冩¶
　　董太史思白山居圖¶
<pb:KR3h0060_WYG_042-31a>¶
饑食松花渴飲泉偶從山後到山前陽坡軟草厚如織¶
因與鹿麋相枕眠　董其昌¶
　　陳眉公題大士像¶
音既能觀色亦可聽此何以故耳目無性一根反源六¶
根常定　陳繼儒¶
　　又仙人㸔奕圖¶
緑髪丹臺坐結廬長松側仙客未通名對奕不相識雲¶
來棋局暗雲去分黑白獨有雪髯猿旁觀無怖色¶
<pb:KR3h0060_WYG_042-31b>¶
　　又天池圖¶
春當三月鳥聲忙桞浪參差麥浪涼此日吳閶好風景¶
僧厨十里焙茶香　白石山樵冩并題¶
　　璩元瑜湛泉圖¶
鏡臺澂澈碧天同千丈飛流百道通湛似層氷融大壑¶
皎如寒月印秋空　贈湛泉上人　璩之璞¶
　　李太僕倣黄大癡山水(此與先子初/識荆時見贈)¶
石流有激湍溪魚無滿尺鈎餌久不施持竿自標格¶
<pb:KR3h0060_WYG_042-32a>¶
　　倣黄子久富春山圖卷¶
雪消春水動涵光凍栁垂枝未破黄不信滄江有詩句¶
富春山下問漁郎　竹懶冩於澹然無營齋¶
　　倣吳仲圭筆意¶
溪山醒雨天地夢老夫狂吟喚未醒憑仗歸來江上鶴¶
浮雲冲破見疎星　積雨中倣梅道人　日華¶
　　秋崖霜樹圖(此贈余為號者并前後/多未及入畫膢正續)¶
松屋吹烟朝一縷自吟風雨重陽句意中景物落空寒¶
<pb:KR3h0060_WYG_042-32b>¶
㸃筆秋崖冩霜樹片雲忽墮東陽堂收拾溪山入縑素¶
痩笻倚壁何所為手削藤枝作談麈　日華¶
　　雲裏漁竿圖(淺著色掛幅此欲遺本省張撫/軍者以余好之久留齋頭累月)¶
矗天霞柱領東南潄雪飛泉下急灘渾俗有時還逺俗¶
直從雲裏弄漁竿　癸亥收燈後作　日華¶
　　題畫¶
春蟲&KR0609;&KR0609;撲窻紗修竹庭前啼曙鴉昨夜空堦墮明月¶
幽人驚起嗅梅花　竹懶翁¶
<pb:KR3h0060_WYG_042-33a>¶
　　李珂雪江干七樹圖(欵云癸亥暮春為玉水/親家冩  李肇亨)¶
披來疑是竹林圖落落人間㡬丈夫披拂南天礙斗極¶
影聯楚澤動江湖　昔董北苑有江干七𣗳黄子久諸¶
人皆為之各出意態不必肖也今玉水拈為畫題余因¶
為咏之　日華為玉水親家¶
　　㑹嘉衫青送行圖¶
叠鼓津亭曉浮槎霄漢長還應有清夢時一到滄浪¶
癸亥初夏奉送玉水親家北上　李肇亨¶
<pb:KR3h0060_WYG_042-33b>¶
　　又雙松芝石圖(欵云弟肇亨奉/夀玉翁姻兄)¶
雙擎晚翠停仙葆細挹幽香結紫芝¶
　　項又新自題山水¶
雲過釣處峰疑吐石瞰桐江水自灣信手拈來竟誰是¶
神遊子久富春山　倣大癡筆　項德新¶
　　墨竹(又一幅題云興到不知風起處自/有秋聲凑筆來此幅在齋頭被盗)¶
桐陰洗硯墨生香又道清閒又道忙忙裏閒情人不識¶
一枝風篠破愁腸　為玉水兄冩　德新¶
<pb:KR3h0060_WYG_042-34a>¶
　　墨梅(此幅以余奠其先室/時過齋頭作此相酬)¶
憶昔黄昏一枝清痩有懷如隔但覷寒梢仍標凍蕊慣¶
曽相識　去年折損低枝尚兀自教人憐惜鶴氅尋蹤¶
蹇驢踏雪何須金勒　右未開¶
明珠斛量粉肥紅綻欲試新粧晴日初烘多情含態漏¶
洩馨香　一春消息難蔵掩芳唇欲吐衷腸未許蜂知¶
還嫌月缺倚遍迴廊　右將開¶
瓊脂匀搭酒暈香肌韶華一霎皎皎庭前低低墻外疎¶
<pb:KR3h0060_WYG_042-34b>¶
狂遶匝　曉窻對鏡慵秋見翠羽嘈嘈輕壓纎手簮花¶
折枝驚起池塘睡鴨　右盛開¶
凋謝南枝雨凄風𦂳每恨來遲水驛烟波夀陽嬌額一¶
任分披　還愁青子催期又早是羌笛聲悲待等和羮¶
萬花俱後纔信逢時　右開殘¶
　補之有梅花卷上有栁梢青四詞予作此枝追和其¶
　韵似玉水兄郢正　弟德新¶
　　墨荷(焦墨濃淡成花葉是/冩生中最得意之筆)¶
<pb:KR3h0060_WYG_042-35a>¶
嬌花迎露發翠葢逐風狂短棹菱歌處清溪水殿香¶
無痕秋水映簾櫳翠葢輕柔㺯曉風誰道江清能醒酒¶
碧波終日照微紅　日華題又新畫¶
　項君復初為墨林公第三子博雅好古翩翩文墨間¶
　與余契厚有年每過余齋頭或趺梅根話月或躋松¶
　巓語風或移燈冩石影或剪燭辨花色揮毫染素忘¶
　倦余亦時詣其讀易堂出所蔵書畫玩好鑒賞不休¶
　意甚洽也不意癸亥冬日余自北還項君已謝人間¶
<pb:KR3h0060_WYG_042-35b>¶
　世矣為繹韻唁之云斗酒無從共論文廿年雅誼付¶
　斜曛黄金臺去空還我白玉樓成竟召君詩卷曽題¶
　梅上月畫圖猶帶竹邊雲堂留讀易㸔多構莫歎人¶
　琴不再聞時展其小阮孔彰為余作鴛社圖念斯際¶
　正欲補繪未盡景致恨不即促之與墨荷諸幅俱留¶
　不朽佳蹟可勝山陽之感砢玉記¶
　　程大無作鍾山社圖(大無名勝字仲竒歙人作墨/山水吳門袁源復著色人物)¶
竹林人也鍾山侣也流風餘韻正可想見而吾輩且萍¶
<pb:KR3h0060_WYG_042-36a>¶
聚焉同調為期素心相照遂於萬厯癸丑秋半望日盟¶
雞壇首約以課功箴過無浪謔無俗靡繼定以五閲日¶
一社主人備應用文具花枝茗香作清供友則自舉子¶
業外詩文書畫琴奕鑒賞惟意所之是日遂集棲賢館¶
其烟格泠泠歩三絶之品而凭几潑墨者為羊闗程仲¶
竒氷襟月懷翛然據石撫流霞者是岐山姜還樸清臞¶
鶴骨落落穆穆古色撲眉展螭箋記勝者係淳安應紱¶
説劍風生抽琴雲逸㦸髯倫騎鶴客非蘓之朱君石耶¶
<pb:KR3h0060_WYG_042-36b>¶
淵淵獨坐奕奕畫龍竒致則潤州吳汝廷咄咄逼人矯¶
矯繡虎英標則琅琊王伯厚蕉陰桐影間設繩牀清簟¶
坐隠寂寂手談丁丁乃海上沈仲虞與分水何楚珍也¶
若予又何知亦盤白石分挹秋色而已至高山流水沉¶
思忽徃木葉脫石氣清抑永豐潘俊甫松風一榻間煮¶
玉茗以品翠歡紅濯濯自喜寔茜涇王綸仲風蘭雨菊¶
對以玉人翩翩臨池擬文蕭古歙吳澹林耳外有香逕¶
美人遮遮掩掩倚侍兒弄臨砌花故六曲蔣夜來乎是¶
<pb:KR3h0060_WYG_042-37a>¶
昔之賢祗七今之儔過十要亦各極一時之致以適其¶
適初不沾沾江左微塵而供白眼清談曰此鍾山而竹¶
林者也　繡水盟餘汪砢玉紀於秦淮之止晉齋¶
　　頓西來冩春江花月社(即舊曲頓喜至乙夘秋尚/為余作蘭竹飛白石便靣)¶
秦淮一帶水故是玉樹新聲陳梁佳境花月春江夜猶¶
為吾輩勝塲而無奈煞風景者徒起騷人之一唱三歎¶
也時萬厯壬子秋余訪馬氏湘蘭舊館登其樹石之巔¶
憑老姬人指㸃板橋故事云祠部恐廢纒頭不難毁數¶
<pb:KR3h0060_WYG_042-37b>¶
百年之佳麗今且移花無地著月無宫矣吳友羽南因¶
作歩院曲余和云試向蔵鶯山子㸔斜陽流水斷橋酸¶
若言歌舞繇斯罷何不香消院院殘自是與俞羡長諸¶
君品藻今古平章風月主盟冶城可眺處而曲中鄭如¶
英㓂文華沙宛在輩咸能淋漓白練裙不讓桃根桃葉¶
有青溪泛月諸作至癸丑春集靈谷梅花塢鳳臺杏花¶
村有瑶陰㑹業合前韻語總標之曰春江花月社得頓¶
姬瑶英約略破墨成圖絶勝纎纎初月上鴉黄海棠花¶
<pb:KR3h0060_WYG_042-38a>¶
下合梁州也於板橋乎復何恨　封禺香史汪砢玉記¶
於珍珠河舍¶
　　呉中翰冩自韻子小影(萬厯庚申/花朝筆)¶
心如止水背如斷山挺若高岡之松清若幽谷之蘭家¶
聲可以映氷潔友誼可以締嵗寒是將佩陸離之劍豈¶
止戴進賢之冠者耶　陳繼儒題¶
是耶非耶千川一月非耶是耶銀盃盛雪如此氣韻胡¶
不寘諸巖壑之中蒼茫獨立瞻者知為玉潤而氷空¶
<pb:KR3h0060_WYG_042-38b>¶
呉東俞彦賛¶
石有玉水有珠方頥偉度山海儲行徐徐動于于春風¶
泛襟蘭氣舒不佻不銛材德俱是將為造物者以滋以¶
植令之夷由快懌於福澤中而莫之可圉　竹懶李日¶
華¶
夜光讓瑩止淵遜静豐下其儀我知義勝藻瓊葩而見¶
榮恱椿萱之髙暎伯玉近與手隻(像露一手/余鮮昆季)浮溪逺將名競¶
且草以凌烟竚鴈王之題姓　姚士粦¶
<pb:KR3h0060_WYG_042-39a>¶
瑩然如玉湛然若水古貌文心恬澹素履口絶雌黄胸¶
酣經史山澤&KR0581;蘭廟廊簠簋亶其然乎愷悌君子　社¶
弟趙璞賛¶
闇然自重自家珍友誼兼之學古人世上若當生李白¶
安知君不作汪倫　社僧智瓊賛¶
豐其頤潄六藝之腴也艮其背載德輝而承之也鼎彛¶
竹素志千秋也渾爾圭角去爾城府飲人以和也潛矣¶
而躍息矣而摶扶搖我終不敢謂子為山澤之臞也¶
<pb:KR3h0060_WYG_042-39b>¶
珂雪李肇亨賛¶
豪遊南北徧友天下士而竒絶締盟故君之度特廣博¶
綜圖史尚論古賢聖而物色商周故君之趣特高閲歴¶
世局至風雲百變而聞見不驚故君之&KR0758;特淵於爍哉¶
玉韞山輝而居則閒閒出則炳炳者乎　社弟高孟超¶
題¶
　昔錢鏐鎮呉越尊賢渴士使名畫工二三十人在松江¶
　號鸞手校尉伺北方士子流移來者咸冩貌以聞擇¶
<pb:KR3h0060_WYG_042-40a>¶
　清俊富厚者用之胡岳方渡江畫工以貌奏鏐見之¶
　歎曰面有銀光竒士也即時召見今武英秘史呉君¶
　東生為先公及余傳小照真三毫妙技當今鸞尉也¶
　余時花甲半餘眉公諸名宿尚題品太過迨丁夘東¶
　歸公逺始知余之風雲百變矣噫余非銀光面安能¶
　應圖索駿耶姑對影蒙天而一笑　古癡今迂尊拙¶
　人識於無營齋¶
　　李長蘅宋比玉合作山水幅¶
<pb:KR3h0060_WYG_042-40b>¶
君畫蒼蒼帶雨松我圖冉冉出雲峰他時相憶還開㸔¶
雲樹平添㡬萬重　李流芳題¶
　　米友石冩江鄉夜話¶
吏事仍山澤清樽卧白雲談𤣥夜欲半波浪寂無聞¶
米萬鍾書於帆影閣并畫¶
　　薛素君自題畫山水¶
幽芳小小剪輕羅玉面檀心氣韻多好與避風蔵繡箔¶
天寒不遣試凌波　素素¶
<pb:KR3h0060_WYG_042-41a>¶
誰將種蘭手冩此春風枝軟碧翻裙帶輕紅暈口脂蝶¶
來沾粉膩雲動妬芳姿恰恰愁人處紛紛㸃鬢絲　竹¶
懶李日華題薛素筆¶
　　題薛素花裏觀音¶
薛姬能挾彈調筝鳴機刺繡又善理眉掠鬢人間可喜¶
可樂以娯男子事種種皆出其手然花繁春老後人情¶
不免有緑陰青子之思姬無可著力今又以繪法精冩¶
大士代天下有情夫婦祈嗣此又是於姬已分上補一¶
<pb:KR3h0060_WYG_042-41b>¶
叚大闕䧟也乃歡喜以賛曰慧女春風手百花指端吐¶
菩薩現花中自結真實果　日華¶
　青樓中善繪事者先素有金陵馬湘後素有閩中林¶
　雪更有迹渉青樓而實閨處者為徐氏安生安生為¶
　余作六君子圖儼然雲林再現第恣情不檢竟蹈魚¶
　𤣥機覆轍明月照積雪徒賦百韻於秋郎前視素君¶
　之若洪度七十頂菖蒲冠也大逕庭矣彼不生此好¶
　乎誰為憐才至此極哉噫¶
<pb:KR3h0060_WYG_042-42a>¶
　　黄皆令冩南軒松單條¶
南軒有高松直上數千尺柯葉長青春年齡自綿厯¶
崇禎辛巳春日冩并題　𢎞農黄媛介¶
　　又烟水疎林幅¶
雨外烟疎翠已成逺山如黛轉分明高柯自振秋風色¶
鳥下滄江水正平　辛巳冬日冩似汪老夫人博笑¶
黄媛介¶
　丹青之在閨秀類多隠而弗彰萬厯癸邜冬仲得山¶
<pb:KR3h0060_WYG_042-42b>¶
　陰范道坤氏倣倪迂山水覺清淑之氣果鍾於婦人¶
　時有吳興老儒女小字瑞丸解琴理能冩山水竹石¶
　張元長以扇請之為冩澹雲疎𣗳置一草堂其下頗¶
　得空山無人之致題云問竒人去後寂寞草𤣥亭女¶
　後不知所在天啟初寒山趙文俶著色花蝶草蟲為¶
　没骨圖極韻藉風致未㡬琉璃管碎厥女號子惠六¶
　法傳母氏無奈佳人命薄成霜飛愬也乃近日此道¶
　中在武林有葛無竒侍御家姬李因山水冩生俱擅¶
<pb:KR3h0060_WYG_042-43a>¶
　長而松陵盛澤有楊影憐能詩善畫余見其所作水¶
　仙竹石淡墨淋漓不減元吉子固書法亦佳今歸錢¶
　蓉江學士矣吾禾若卜馧蕙金淑修輩頗有林下風¶
　然不及皆令既&KR0570;詞章復精翰墨也波郵怨唁梅諸¶
　作時致珠玉於内人詎意吾家廣陵散絶猶幸皆令¶
　為吾清瑶傳畧不啻真真畫幛珊珊其來乎　癸未¶
　夏四月廿五日鴛上老鰥識¶
　　西士作曼倩採桃圖¶
<pb:KR3h0060_WYG_042-43b>¶
白麋駕霧作仙遊手摘綏桃過十洲依舊寄身金馬籍¶
紫泥海吸總無求¶
　大西洋琍瑪竇所攜諸畫像俱蠟地重著色人物儼¶
　映氷壺間是六法别傳異𣲖今西士在漳南者以此¶
　為生涯矣嘗見月上女圖佛光所攝處摩登伽作横¶
　陳光景殊幻絶此採桃曼倩亦頗神彩生動余更有¶
　凖提像則紙上設色不但妙相莊嚴抑亦寳光煥發¶
　雖呉道子運筆諒莫能過允宜冠亞墨利加也　香¶
<pb:KR3h0060_WYG_042-44a>¶
　光道者玉識¶
　西畫固足異乃國初楊萱以髹筆妙繪染几屏几器¶
　具上山水人物花鳥無不精絶即古來名畫手莫能¶
　過也天啟初京師人家有彩漆酒盤四十面是萱所¶
　繪沿邊多損剥鬻古者賈老售得因揭裱成册葉如¶
　蕭字之移壁作齋也亦竒矣葢萱能執藝事以諌至¶
　廷訊不撓其人故自超此雖遊方之内要與遊方之¶
　外同一化人妙用耳光跡昌元四十六丁亥之間人再識¶
<pb:KR3h0060_WYG_042-44b>¶
　　海國女主卑彌呼遺艷卷(著色大人物/日本所畫)¶
玉面花肥擁雪身緑雲委地恣華裀嬌顫時帶粗豪氣¶
一種春風别様新¶
　博古收蔵家有籠底書畫無非冩閨中尤雲殢雨態葢¶
　防神龍攝其竒秘也若此卷為卑彌呼遺艷乃倭國¶
　女主年長不嫁以妖惑衆侍婢千人守衞甚嚴然給¶
　飲食傳辭語則惟一男子不幾圖漢軍安趙媮乳長數¶
　尺著金蹋踶辭配入山聚結羣黨戰退輙張帷幕與¶
<pb:KR3h0060_WYG_042-45a>¶
　少男通乎若此更竒秘恐行欲寳衣龍不復顧金翅¶
　鳥王矣　禾興毗飛居士識於墨花閣之香古笥¶
　　拾遺¶
元人高幅畫册　烟渚雲巒　克恭為景良作　南宫¶
一幅佳山水萬木叢生翠相倚㡬家茒屋住參差都在¶
陰森淺深裏從容飯罷客言還野橋平壓水西灣水上¶
羣峰美如玉中為翠娥高髻鬟斜陽欲落尚未落放棹¶
中流短歌作已知平陸是風波始信江湖為真樂誰闢¶
<pb:KR3h0060_WYG_042-45b>¶
層樓當絶頂霞外分明見孤影欲從何處挾飛仙只與¶
遊人成逺景自能冩畫自題詩宋祚方將全盛時嗜好¶
頗聞到泉石筆花開遍玉枝枝房山尚書南宫比一紙¶
千金重當宁雖相先後數百年到此天機同一軌偶成¶
烟渚冩清漪彷彿山間共水湄為報南宫應大笑老夫¶
濡筆與題辭　龍飛二十又五年仲春初吉宋克仲温¶
題¶
晚窻分緑圖　元貞三年嵗在丁酉中元日仲姬管道¶
<pb:KR3h0060_WYG_042-46a>¶
昇作¶
丹丘柯九思山水(只欵/無題)¶
蒙茸者巖停泓者泉築室其中百千斯年君子居之五¶
福用全　大癡老人為元實鄉兄作果肓齋圖且銘其¶
上時年八十有二¶
秋噴芙蓉碧陰墉薜荔清主人敬愛客留我坐西亭落¶
日滿蒲渚清風來戸庭知子足文史汲古深綆缾　余¶
在止善之緑波亭嘗賦此詩寄白生八月二日復為止¶
<pb:KR3h0060_WYG_042-46b>¶
善冩詩意圖瓉¶
至正二年八月下浣冩贈貞居平原陸廣　浣花溪頭¶
車騎散鏡湖影裏畫圖開有客相尋草堂去何人却掉¶
酒船迴是人山林有真隠如此風塵無好懷青袍不似¶
黄冠樂三楚風流安在哉鄭洪¶
金門羽客方方壺作　故人渺在雲林端手種梓樹隂¶
團團不憤讀書從鬼谷何嫌賣藥近長安白日定趨¶
天禄閣青春宜著鵕䴊冠相思洒盡金壺墨三十六峯¶
<pb:KR3h0060_WYG_042-47a>¶
生暮寒張雨¶
　¶
　¶
　¶
　¶
　¶
　¶
　¶
<pb:KR3h0060_WYG_042-47b>¶
　¶
　¶
　¶
　¶
　¶
　¶
　¶
　珊瑚網卷四十二¶
