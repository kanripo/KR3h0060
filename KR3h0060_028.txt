# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:52.310570
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷二十八
<pb:KR3h0060_WYG_028-1a>¶
欽定四庫全書¶
　珊瑚網卷二十八¶
　　　　　　　　　　　　明　汪砢玉　撰¶
　名畫題跋四¶
　　米海岳雲山卷(自題/)¶
紹興乙夘初夏十九日自溧陽來游苕川忽見此卷於¶
李振叔家實余兒戲得意作也世人知余喜畫競欲得¶
之尠有曉余所以為畫者非具頂門上慧眼者不足以¶
<pb:KR3h0060_WYG_028-1b>¶
識不可以古今畫家者流畫求之老境於世海中一毛¶
髪事泊然無著染每靜室僧趺忘懷萬慮與碧寥廓同¶
其流蕩焚生事折腰為米大非得已此卷慎勿與人¶
　元章早年涉學既多晩迺則法鍾王此元祐初作也¶
　風神蕭㪚所謂天成者非世間墨工槧人之可髣髴¶
　伯玉出以相示因書其後　紹興壬午仲冬晦日平¶
　丘曹覿純文¶
　　(李琪家藏子/孫永為寳用)　(銅印/)　　(隴西/伯玉)　(此是玉印篆刻/精絶宋印如此)¶
<pb:KR3h0060_WYG_028-2a>¶
　　(者甚/少)¶
　洪武五年嵗壬子九月十四日東魯元顔思敬拜觀¶
　(子/敬)¶
　雲山烟樹總模糊此是南宫鶻突圖自笑頂門無慧¶
　眼臨窓墨迹澹如無　米老此圖初藏於苕川李振¶
　叔後入嚴尚書府今宫保閔公得之葢嚴與李同郡¶
　而宫保為尚書外孫流傳有自而收蓄得所此老亦¶
　無所恨矣　𢎞治癸亥九月既望長洲吳寛書¶
<pb:KR3h0060_WYG_028-2b>¶
　米南宫於畫深自秘惜世不多有予平生所見咫尺¶
　小幅紙弊墨渝者亦無幾焉而此卷長八尺烟雲變¶
　滅氣象晦冥正與敷文瀟湘圖同一機杼紙墨如新¶
　真秘寳也　墨林子項元汴¶
　　米南宫雲山掛幅¶
芾岷江還舟至海應寺國祥老友過談舟間無事因索¶
畫遂爾草筆為之不在工拙論也¶
漠漠雲林小小山誰家茅屋隠松間石橋雨過天台¶
<pb:KR3h0060_WYG_028-3a>¶
逺采藥仙人去未還　魏了翁¶
　余昔年得米畫一幅雲山明滅烟樹霏㣲竹間茅屋¶
　鸚鵡在花前學語聲聲呌顛絶也　玉水記¶
　　元人題米家山¶
雨過石生五色雲過山餘數層時有炊烟出樹中多隠¶
士高僧(元章用王洽之潑墨㕘以破/墨積墨焦墨故融厚有味)¶
　　祝枝山題老米雲山卷¶
襄陽松瀋未曽乾十里瀟湘五尺寛樵逕不禁苔露滑¶
<pb:KR3h0060_WYG_028-3b>¶
漁蓑長帶水雲寒澄澄僧眼連天碧澹澹蛾眉隔霧㸔¶
恐為醉翁當日寫平山堂上雨中觀¶
宋人洞天清錄云米南宫多游江浙間毎卜居必擇山¶
水明秀處其初本不能作畫後以目所見日漸模放之¶
遂得天趣其作墨戲不専用筆或以紙筋子或以蔗滓¶
或以蓮房皆可為畫畫紙不用膠礬不肯於絹上壁上¶
作一筆今所見米畫用絹者皆後人偽作米父子不如¶
此¶
<pb:KR3h0060_WYG_028-4a>¶
　　米敷文楚山清曉卷(小簡/附)¶
友仁承録示文字深荷勤意併俟面謝友仁悚息再¶
拜¶
　老樹筆間生竒石筆下出濃淡高低逺近山陰晴一¶
　半雲烟沒漠漠江天杳杳空不勞施力自然中便於¶
　沙際尋歸路却憶霜林葉不紅　子昻¶
　冥冥濛濛方寸天不知所以然而然無根老槎濕風¶
　烟霾雲懵懂栖蒼𤣥晴牕開卷作三呌看得米家神¶
<pb:KR3h0060_WYG_028-4b>¶
　氣小濃蘭塗墨幻東西丐我瀟湘山色曉　海粟老¶
　人(怪怪/道人)¶
　楚山清曉畫圖成㸃滴烟雲不亂真被遇先皇名愈¶
　震宣和到此幾經春　永嘉吳沂夫題¶
　吳融賦曉人服其妙元暉作曉圖吾知其難况復有¶
　楚山耶過庭出此卷狼山五峰峨眉六合隠見雲靄¶
　中晨光熹㣲人行鳥飛不足以盡其形容故詠歌之¶
　當與李咸熈嵐烟曉晴許道寧秋山詩意同入能品¶
<pb:KR3h0060_WYG_028-5a>¶
　　小山(江南張/小山)¶
　濛濛烟樹楚江湄寂寞漁村䕶短籬雲夢舟中春睡¶
　足醉餘猶記牧之詩　鄧文原¶
　綵筆悠悠閲嵗華白頭人競幾塵沙夕陽過盡春風¶
　老空使吟箋説舊家(春風作/悲風)　觀復老叟八十八嵗¶
　書丙寅季秋七日李壽莊¶
　　米友仁瀟湘竒觀卷(卷高尺餘水墨山/峰畫在繭紙上)¶
先公居鎮江四十年作庵於城之東高岡上以海岳命¶
<pb:KR3h0060_WYG_028-5b>¶
名一時國士皆賦詩不能記　翰林承㫖翟公詩楚米¶
仙人好樓居植桐崇岡結精廬下瞰赤縣賔蟾烏東西¶
跳丸天馳驅腹藏萬卷胸垂胡論古如河决九渠¶
掀髯送目轉八區欲呌虞舜起蒼梧云云餘不能記也¶
卷乃庵上所見山大抵山之竒觀變態萬層多在晨晴¶
晦雨間世人鮮復知此余生平熟瀟湘竒觀毎於登臨¶
佳處輒復寫其真趣於卷以悦吾目並非他人使為之¶
此豈悦他人物者乎此紙滲墨本不可運筆仲謀勤請¶
<pb:KR3h0060_WYG_028-6a>¶
不容辭故為戲作紹興(闕/)　孟春建康(闕/)　官舍友仁¶
題羊毫作字正如此紙作畫耳(欵上有陽/文友仁印)¶
　右將仕郎米友仁畫瀟湘竒觀一卷且自識之葢其¶
　父元章為禮部員外郎先居太原後徙襄陽過潤¶
　州羡山川佳麗於是結庵於城東號曰海嶽宣和間¶
　嘗進友仁所畫楚江清曉圖上悦因得名當世然其¶
　筆意大率圖與竒觀相似却無畫工習故士大夫寳¶
　之嗟乎一門清適自宗荐許亦可以見其父子之能¶
<pb:KR3h0060_WYG_028-6b>¶
　矣上清外史薛羲題¶
　米氏父子書畫擅當世是卷沉著痛快字如其圖尤¶
　合作也　臨川葛元喆題¶
米家父子最風流㸃染毫端滿紙秋海岳庵前天欲曙¶
𤓰洲渡口望滄洲　呉匏碩¶
　晉安曽環敬觀¶
　沛郡朱希文觀於鄭氏愚樂齋¶
　甬東邊猛生拜觀於鄭氏飛雲樓¶
<pb:KR3h0060_WYG_028-7a>¶
江南竒觀在北固諸山而北固竒觀在東岡海岳晴雨¶
晦明中執筆描寫非其人胸中先有千巖萬壑者孰能¶
神融意適收景象於毫芒咫尺之間哉米家父子何奪¶
天巧之多也宣城貢師泰題¶
此卷友仁真蹟無疑山川浮紙烟雲滿前脱去唐宋習¶
氣别是一天胸次可謂自渠作祖當共知者論至正癸¶
夘立夏後五日劉守中書於三山之枕石行軒¶
細觀米友仁瀟湘竒觀筆墨温粹㸃染渾成信夫鍾山¶
<pb:KR3h0060_WYG_028-7b>¶
川之秀而復發其秀於山川者也其後跋語若貢公泰¶
甫葛公元喆劉公守中言之盡矣至於上清外史薛公¶
𤣥卿素與呉興趙松雪評論書畫尤為精到且知其父¶
元章宣和間嘗進友仁所畫楚江清晚圖為當時稱賞¶
况竒觀者尤晩年之作也居貞其寳之雪鶴山人鄧宇¶
志¶
余家藏倪迂遺集有與陳叔方書云海岳庵圖旦晚臨¶
畢即全璧以歸而集中復附載陳書云海岳庵圖謹授¶
<pb:KR3h0060_WYG_028-8a>¶
山甫盧君以達雲林胸次清曠筆意蕭逺當咄咄逼真¶
矣暇日能寄小幅如對可人也因展觀錄之¶
小米墨戲余所見瀟湘白雲圖沈啓南䟦云三十年耳¶
聞求一見而主人靳不出晩嵗始得觀則無及也其尊¶
重如此此卷亦瀟湘之流亞也壬寅至日董其昌書¶
瀟湘圖與此卷今皆為余有擕以自隨今日舟行洞庭¶
湖中正是瀟湘竒境輒出展觀覺情景俱勝也乙巳五¶
月十九日董其昌　不知倪雲林所臨安在定當佳¶
<pb:KR3h0060_WYG_028-8b>¶
𤣥宰¶
　　米敷文瀟湘長卷(三紙連屬計/一丈二尺)¶
元暉戲作題畫上¶
夜雨欲霽曉烟既泮則其狀類此余葢戲為瀟湘寫千¶
變萬化不可名神竒之趣非古今畫家者流畫也惟是¶
京口翟伯夀余生平至交昨豪奪余自秘著色袖卷盟¶
於天而後不復力取歸往嵗掛冠神武門居京口舊廬¶
以白雪詞寄之世所謂念奴嬌也¶
<pb:KR3h0060_WYG_028-9a>¶
洞天晝永正中和時候凉飈初起羽扇綸巾雩詠處水¶
遶山重雲委好雨新晴綺霞明麗全是丹青戲豪攘横¶
卷誓天應解深秘　留滯字學書林折腰緣為米無機¶
涉世投組歸來欣自肆目仰雲霄醒醉論少卑之家聲¶
接武月旦許吾子憑高臨望桂輪徒共千里昨與呉傅¶
朋蜀冷金牋上戲作一幅比與達功相遇知亦為此郎¶
奪因追省此詞跋於小卷後舊曽寫寄蔡天任以白雪¶
易其名舊名可謂惡甚　懶拙老人元暉(疊蒙友仁/二字印)¶
<pb:KR3h0060_WYG_028-9b>¶
　米元暉作逺山長雲出沒萬變古未有輩安得匹紙以¶
　盡其筆勢之妙乎至於林麓近而雄深岡巒逺而挺拔¶
　木露榦而想高茂水見涯而知渺瀰皆發於筆墨之外¶
　此常人所難元暉之所易也達功他日以此示之儻¶
　以為知言則當得山川之勝卧以遊之紹興五年七¶
　月二十日㑹稽闗注書¶
達功下第後便有放浪山水意米元暉作招隠之圖¶
僕以為此公未宜置丘壑中也　謝伋伯思父¶
<pb:KR3h0060_WYG_028-10a>¶
頃在京師時方允迪嘗示僕以和人求米元暉畫楚山¶
清曉圖詩恨未見其畫也今觀元暉此紙自云夜雨初¶
霽曉烟既泮其狀類此豈其所為瀟湘千變萬化久落¶
人間亦楚山圖中之一也　㑹稽韓滸懋遵書¶
畫手自高前輩雲山已屬吾曹若㑹瀟湘物色便合醉¶
讀離騷　籛後人端禮處和¶
丘壑之士久寂寞則起朝市之念朝市之士久喧囂則¶
懷丘壑之放古今之理一也予贊治丹丘雖環郛皆山¶
<pb:KR3h0060_WYG_028-10b>¶
可以拄頰而霞城雲嶼亦得駕言窮覽然塵纓之所羈¶
束終不能瑩心而醒目米西清所作瀟湘圖曲盡林阜¶
烟波之勝遐想鷗鳥之樂良不可及紹興十七年三月¶
二十二日鄱陽洪适書¶
元暉戲作横幅直造巨然北苑妙處開卷恍然如行下¶
蜀棲霞烟雨中益増土思之念紹興丁夘三月壬午南¶
豐曽惇題¶
僕十五年前見此畫把玩不能去手今復開卷恍如夢¶
<pb:KR3h0060_WYG_028-11a>¶
寐不如老之將至云耳錢端禮書於東陽郡齋紹興五¶
月十有四日¶
　紹興庚午十一月二十日姑蘇曹筠觀於平江余氏¶
　之西園¶
昔陶隠居詩云山中何所有嶺上多白雲但可自怡悦¶
不能持寄君余深愛此詩屢用其韻跋與人袖卷漫書¶
　一二於此其一山氣最佳處卷舒晴晦雲心潛帝鄉者¶
願作乘彼君其一與翟伯夀横披書其上云山中宰相¶
<pb:KR3h0060_WYG_028-11b>¶
有仙骨獨愛嶺頭生白雲壁張此畫定驚倒先請喚人¶
扶著君紹興辛酉嵗孟秋初八日過嘉禾獲再觀懶拙¶
老人米元暉書¶
憶年十六時識達功於檇李後七年得詞塲名第行卷¶
贄謝諸公米老為兵部侍郎謁之之明日親袖啓扣旅¶
舍立須予出乃肯去轉眼三十四年二君久歸山丘予¶
亦老矣觀此使人太息　淳熈己亥夏四月七日鄱陽¶
洪邁景盧¶
<pb:KR3h0060_WYG_028-12a>¶
蔡天啓作米襄陽墓志言元符初進其子所畫萬里長¶
江圖時元暉年尚少其小筆已知名當世矣方此老亡¶
恙時諸公貴人求索者日填門不勝厭苦往往多令門¶
下士傚作親識元暉二字於後嘗自言遇合作處渾然¶
天成荐為之不復相似此卷寂寞簡短不過數筆而淺¶
深濃澹姿態横生使人應接不暇葢是其得意筆自其¶
云亡畫益難得矧題識皆一時名勝之士終日把玩不¶
能去手也　淳熈辛丑二月中休梁谿尤袤題¶
<pb:KR3h0060_WYG_028-12b>¶
水際天低岸逺山腰霧卷雲鋪擬喚松江小艇歸來好¶
趂蓴鱸　建袁説友起巖書於池陽郡齋¶
太湖水入霅溪寒疊嶂連山幾萬般此景古今無盡藏¶
總歸懶拙一毫端　籛後人聞詩書¶
僕昔嵗南遊繫舟黄陵廟下適江山風嘆古詩人不能¶
賦今觀米公山水瀟湘舊遊隠然似夢　紹興乙丑清¶
明後兩日洛陽朱敦儒題¶
　淳熈己亥中夏新安朱熹觀於江東道院¶
<pb:KR3h0060_WYG_028-13a>¶
元暉作字作畫深得南宫筆法非特能繼其家聲亦不¶
負山谷兩詩也紹興丁夘三月壬午南豐曽惇觀於丹¶
丘郡齋¶
余常客毘陵一葦太湖舊矣去之六年風朝月夕毎思¶
怒濤裂山澄漪見雲夢寐間時一往焉觀此恍然所謂¶
逃空谷而喜聞足音者　紹興十七年三月二十二日¶
鄱陽洪适書¶
此畫今為中朝第一誠可寳而愛也己巳中夏錢端禮¶
<pb:KR3h0060_WYG_028-13b>¶
書¶
元暉寫山水真態出人意表觀之者如登高臨逺有超¶
出塵外之想紹興庚午十一月中澣日姑溪曹筠跋¶
米元章品題諸家山水得其妙處意謂未離筆墨畦逕¶
晩乃出新意寫林巒間烟雲霧雨隂晴之變以為横披¶
元暉葢傳家法也　温革叔皮父¶
此軸紙墨俱不甚精而造㣲入妙乃爾使得妙墨佳楮¶
固當益竒善御者羊腸九折亦中鸞和之音端非虚語¶
<pb:KR3h0060_WYG_028-14a>¶
紹興丙子春仲三山林仰書¶
東坡云論畫以形似見與兒童鄰觀元暉此軸則此已¶
㕘公活句之妙　處和父¶
予理圃於畨城之西所謂蠙洲者江山横前烟雲吐吞¶
晴陰朝暮千變萬態有口不能説也誰能起懶拙老人¶
於九原為我寫貌邪　淳熈六年四月七日野處洪邁¶
景盧書¶
建陽崇安之間有大山横出峰巒特秀余嘗結茒其顛¶
<pb:KR3h0060_WYG_028-14b>¶
小平處毎當晴晝白雲坌入牕牖間輒咫尺不可辨嘗¶
題小詩云閒雲無四時㪚漫此山谷幸乏霖雨姿何妨¶
媚幽獨下山累月毎竊諷此詩未嘗不悵然自失今觀¶
米公所為左侯戲作横卷隠隠舊題詩處似已在第三¶
四峯間也又得并覽諸名勝舊題想像其人益深歎息¶
淳熈己亥中夏廿九日新安朱熹仲晦父書於江東道¶
院¶
萬里江天杳靄一村烟樹㣲茫只欠孤篷聽雨恍如身¶
<pb:KR3h0060_WYG_028-15a>¶
在瀟湘　淡淡曉山横霧茫茫逺水平沙安得綠蓑青¶
笠往來泛宅浮家　淳熈辛丑中春十八日梁谿尤袤¶
觀于秋浦¶
余讀賈誼度湘水賦其言造託湘流之意悲矣恨未身¶
到也今觀米公横卷而弔原思賈使人興懷愧無健筆¶
以賦之　淳熈辛丑三月上巳日建袁説友起巖甫書¶
於池陽清靜寮(𨽻/書)¶
雨山晴山畫者易唯晴欲雨雨欲霽宿霧晩烟既泮復¶
<pb:KR3h0060_WYG_028-15b>¶
合景物昧昧時一出沒於有無間難狀也此非墨妙天¶
下意超物表者斷不能到故侍郎米公或得之必寳玩¶
珍愛靳不與人與人而又戒其勿他與也淳熈辛丑秋¶
八月吉籛後人聞詩子言書¶
　淳熈丁未旻天季月重陽前一日洙泗時佐季雄獲¶
　觀於蘄春郡齋(𨽻古氏滕/國時  印)¶
　齊鄧張紳觀於陳氏春草堂¶
　　瀟湘圖攷¶
<pb:KR3h0060_WYG_028-16a>¶
故宋兵部侍郎襄陽米公友仁元暉所畫瀟湘圖一卷¶
其自題識凡兩見南渡後諸名勝跋語凡若干人而文¶
公朱夫子手澤又先後出也此圖之末自署曰元暉戲¶
作且有印文曰元暉其上一字與其父禮部公之字皆¶
從此者葢豫章黄太史嘗得此古玉印因命為侍郎字¶
而以授且作二絶句贈禮部以述此意今見山谷集中¶
圖有别紙侍郎前題自謂夜雨初霽曉烟既泮其狀類¶
此葢戲為瀟湘寫變化神竒之妙而不言其題為何名¶
<pb:KR3h0060_WYG_028-16b>¶
或曰是即所謂楚山清曉圖者然卷内韓懋遵云元暉¶
楚山清曉圖恨未見今觀此紙亦建山圖中之一則自¶
别有楚山清曉圖矣而洪文惠直書此卷曰米西清所¶
作瀟湘圖則此固自為瀟湘圖也又侍郎自謂京口翟¶
伯夀昨豪奪余自秘著色袖卷盟於天而後不復力取¶
歸者别卷也又自謂昨與呉傅朋蜀冷金牋作一幅比¶
與達功遇知亦為奪去者又别卷也後題自謂用陶隠¶
居韻作白雲詩其一與翟伯夀横披書其上者又别卷¶
<pb:KR3h0060_WYG_028-17a>¶
也前題不知年後題紹興辛酉過嘉禾再觀則紹興十¶
一年赴召為兵部侍郎至十五年以敷文閣待制提舉¶
神祐觀奉朝請葢高宗好米禮部書而侍郎得其家法¶
故眷遇之厚如此伯夀名耆年㕘政汝文之子而邢恕¶
外孫也此其人姓字在前後題屢見葢知畫者哉傅朋¶
名説其外大父王逢原逢原妻吳氏王荆公妻之女弟¶
也逢原蚤死吳不嫁有遺腹女嫁吳思禮而生説即傅¶
朋也以書名當世而元暉乃以古書法作畫傅朋固知¶
<pb:KR3h0060_WYG_028-17b>¶
之矣然此卷不言為何人作乃曰比與達功相遇諸跋¶
語多言達功至朱夫子獨云米公所為左侯戲作横卷¶
則其人葢姓左氏而字達功也卷内謝伯思云達功下¶
第後元暉作招隠圖洪文惠亦云憶年十六時識達功¶
後七年得詞塲名則達功固名進士矣凡諸跋語其人¶
大抵皆可攷見¶
闗注字子東㑹稽人一曰錢塘人嘗為太學博士此題¶
紹興五年則其登進士第時也¶
<pb:KR3h0060_WYG_028-18a>¶
謝伋字伯思一字景思上蔡人㕘政克家之子以文名¶
嘗為太常少卿¶
錢端禮字處和常為婺州守此凡三題故其一云書於¶
東陽郡齋其一特書紹興己巳則十九年也¶
洪适字景伯鄱陽人忠宣公皓之長子乾道元年為右¶
僕射諡文惠兩題皆在紹興十七年三月其一作十五¶
年葢七字已損或妄填寫作五字耳是時通判台州至¶
十一月以言者罷去¶
<pb:KR3h0060_WYG_028-18b>¶
曽惇字谹父南豐人右僕射布之孫也兩題皆紹興丁¶
夘則十七年惇知台州與洪文惠不相能而文惠罷去¶
時也惇嘗上詩秦檜稱為聖相故有台州之命¶
朱敦儒字希真洛陽人以詩名此紹興乙丑則十五年¶
也嘗仕為館職矣既告老去至二十五年秦檜孫塤欲¶
學詩因薦以為鴻臚少卿¶
曹筠姑熟人紹興廿五年殿中侍御史湯鵬舉言筠因¶
檜薦為臺臣凡有所陳盡出於檜詔奪職罷祠此題紹¶
<pb:KR3h0060_WYG_028-19a>¶
興庚午則二十年也¶
洪邁字景盧文惠弟也以博學宏辭賜第仕至翰林學¶
士諡文敏兩題皆淳熈六年己亥是時閒居鄱城其一¶
自署其姓名上曰野處者孝宗御書以賜之者也¶
尤袤字延之無錫人嘗侍光宗春坊官至禮部尚書諡¶
文簡此凡兩題皆淳熈辛丑二月時通判池州故其一¶
觀於秋浦辛丑八年也¶
袁説友字起巗建安人嘉泰三年由同知樞密為參知¶
<pb:KR3h0060_WYG_028-19b>¶
政事凡兩題其一書尤文簡辛丑書於池陽清淨寮則¶
自平江守赴召後為池守時也¶
錢聞詩字子言此不書姓字但云籛後人者固錢氏也¶
成都人嘗知南康軍與朱夫子交此兩題皆在淳熈辛¶
丑是嵗三月朱夫子自南康東歸而此題在八月則子¶
言已上任矣卷内錢端禮亦或書籛後人者子言弟也¶
時佐字季雄魯人嘗為蘄州守此淳熈丁未書於蘄春¶
郡齋則十四年也¶
<pb:KR3h0060_WYG_028-20a>¶
又有韓滸者字懋遵㑹稽人林仰者三山人其字未聞¶
温革者字叔皮不知何郡人云¶
惟朱夫子手澤傑然特出為百世所尊仰前題但云淳¶
熈己亥中夏廿八日新安朱熹觀於江東道院後題則¶
自述其建安結𦭘處雲山之勝因記其舊題云閒雲無¶
四時㪚漫此山谷幸乏霖雨姿何妨媚幽獨且言今見¶
此卷隠隠舊題詩處似已在第三四峰間其末所書年¶
月姓名及所在書處皆與前題同但此為廿九日而姓¶
<pb:KR3h0060_WYG_028-20b>¶
名下有仲晦父三字以雲谷考之則其地葢即雲谷而¶
結茒處即晦庵也己亥為淳熈六年自去嵗差知南康¶
軍辭不允是嵗三月到任此題皆在五月乃到任後其¶
曰書於江東道院者姑孰有郡齋曰江東道院而此自¶
在南康也¶
葢嘗歴觀卷内年月紹興五年者趙忠簡張忠獻並相¶
方欲恢復中原而岳武穆建功時也十一年者秦檜主¶
和議構害武穆時也自是十數年間皆秦檜用事而國¶
<pb:KR3h0060_WYG_028-21a>¶
勢止於東南矣淳熈以來則在湯思退和議既成之後¶
於是東南勢定而不復有志於中原矣又歴觀卷内人¶
姓名曽惇曹筠皆諂事秦檜者固不足道而朱希真亦¶
不免為檜所起洪氏兄弟雖皆一時重望而亦嘗為湯¶
思退門客不免沮張忠獻配享高廟之議若袁説友之¶
㕘大政乃在韓侂胄禁偽學之日則其(闕/)¶
　此攷為王彞宗常先生敘列先生居崐山又徙嘉定¶
　少貧讀書天台山中目楊鐵崕為文妖後與高太史¶
<pb:KR3h0060_WYG_028-21b>¶
　啓同坐魏觀事卒時稱其為文精嚴縝密於此攷見¶
　之矣惜乎失去後一紙不害其為缺文也¶
小米瀟湘圖卷再題自稱珎僕從少時知慕為杭張氏¶
所蓄高價而錮吝人罕獲見後遊杭兩度仲孚亦辱往¶
來但啓齒借閲便唯唯而終弗果今七十五年矣意余¶
生與此圖斷為欠緣亦嘆仲孚隠為拂人意事兹廷貴¶
忽爾攜至猶景星鳳皇為之重沐者再得一快覩忽然¶
三湘九疑瀰漫尺楮如朱夫子之題象内見畫錢子言¶
<pb:KR3h0060_WYG_028-22a>¶
畫表求象斯圖之妙盡括於二作矣又有王宗常先生¶
一一論疏諸名勝出處之迹無餘辭誠為翰墨之寳設¶
使著色袖卷楚山清曉冷金蜀牋等筆尚在恐亦無此¶
爛漫之題信乎仲孚之知重亦可謂之不俗矣　後學¶
沈周¶
　　米元暉司馬端衡詩意卷¶
山稠隘石泉(闕/)¶
密密萬山重一𣲖哀湍瀉此志入瑶琴當有知音者¶
<pb:KR3h0060_WYG_028-22b>¶
潺潺石澗溜(闕/)¶
峰迴石路轉足可娛瞻聽其中如有屋便是醉翁亭¶
萬頃長江水接天中有峰巒聳蒼綠清宵影蘸白蟾蜍¶
浩浩澄波見寒玉少陵詩名冠古今一生苦吟吟不足¶
端衡寫作無聲詩留與拙堂伴幽獨　次仲¶
　司馬君實米元章德行文采本朝第一等人恨予生¶
　晚不及前輩今觀二公墨妙追想終日為之慨然二¶
　公非畫師何迺精絶至是豈鳳雛驥子其天資超詣¶
<pb:KR3h0060_WYG_028-23a>¶
　種種自不同乎癡叟田如鼇書　紹興十八年九月¶
　廿六日¶
端叔集少陵詩句己自可喜又摘其可畫者為圖得元¶
暉端衡墨妙朝夕展玩其胸中丘壑定自不凢夢山王¶
珉中玉書¶
　紹興己巳秋九月十有九日金華王與道觀於冝春¶
　郡齋¶
米元暉馬端衡二畫如王謝子弟别有一種風流少陵¶
<pb:KR3h0060_WYG_028-23b>¶
詩句超軼絶塵非後人可及二公墨妙灑落不羣非碌¶
碌者能辦亦可謂三絶也洛陽愚叟富元衡獲觀於富¶
春郡齋¶
右米元暉司馬端衡隨意命筆黙以神㑹然元暉自成¶
一家云宋景濓¶
　　米敷文烟巒曉景(老米/題)¶
昔吾嘗赴吳江宰同寮語曰陳叔達善作烟巒雲巗之¶
意吾子友仁亦能奪其善昨晩出局過伯新家出近景¶
<pb:KR3h0060_WYG_028-24a>¶
烟雲之狀友仁得其意耳襄陽老人米元章題¶
　襄陽米友仁作畫但畫意須㬰筆研間淋漓走元氣¶
　　雷門唐珙温如父題¶
不見廬山五老峰九江秀色繞雲松㣲茫欲識圖中意¶
疊巘層巒翠萬重㑹稽夏泰亨(夏氏叔/通白文)¶
昔米芾嘗謁見宋帝於宣和殿帝乃從容顧芾問曰聞¶
卿復工畫然乎否乎芾適置米友仁所筆楚山清曉圖¶
在懷袖間因即出以獻御覽則稱羡今元章墨帖謂吳¶
<pb:KR3h0060_WYG_028-24b>¶
江宰同寮語陳叔達善作烟巒雲巗吾子友仁亦能奪¶
其善駉遂知元章沉痼於譽兒癖矣至正十五年青龍¶
乙未八月十又二日東原申屠駉敬書於越州寓邸之¶
戒得齋(申屠/子迪)¶
昔時米南宫父子同畫癖油然烟雨態千里入盈尺近¶
代宋尚書筆意妙欲逼置之几格間新舊莫辨識應是¶
前後身神㑹造化迹鴻濛迷日月澒洞飛霹&KR0748;蒼崖晦¶
中斷天闕杳高隔洪瀾漲無際龍虎移窟宅農夫怨昏¶
<pb:KR3h0060_WYG_028-25a>¶
墊樵牧絶行迹破屋兩三家摇撼已傾側得非杜少陵¶
無乃陶彭澤簷茅委泥濘籬菊沒狼藉空江無舟楫汗¶
漫安所適披圖瞻青冥惆悵坐終夕(高作宋/未詳)伯温(劉誠/意基)¶
一曲溪山類輞川何人筆意澹風烟月明鏡水秋無影¶
照見長虹貫客船浚儀趙友藺書於㑹稽山陰之蘭亭¶
(廉友/白文)¶
江上亂峰生暮烟隔江遥望水雲連西風戰艦今無數¶
不見米家書畫船　錢用壬(成夫/)¶
<pb:KR3h0060_WYG_028-25b>¶
二王書法翰林所宗米友仁畫見稱於南宫老子皆得¶
夫家傳之妙者也南宫書不下二王米家書畫此卷兼¶
有之具眼者當知所寳矣　嚴陵汪汝懋以敬¶
過雲含雨濕層巒江樹和烟曉色寒何似清秋凌絶頂¶
山青雲白望長安　米家父子擅名流一紙千金未足¶
酬本與蘇黄為後進豈期章蔡是同遊　京兆宇文公¶
諒(子貞/)¶
　　米元暉水墨雲山卷¶
<pb:KR3h0060_WYG_028-26a>¶
前山既層疊後山復嶻嶭高低逺近分好景參差林¶
樾見深檝若人隠者徒遁世逺車轍或畊谷口雲或釣¶
溪頭月了知造物長虛幻彈指生成隨起滅元暉自是¶
三昧手吮墨金壺足怡悦公去人間幾百載遺迹猶存¶
世竒絶玉函錦囊出斯圖頓使山林清興發匡廬武夷¶
彷彿似妙趣經營在毫末東南山水我粗覽過眼烟雲¶
慨丘垤何當一上最高頂笑御泠風碧瑶闕　素心道¶
人倪瓚曽覽¶
<pb:KR3h0060_WYG_028-26b>¶
　海岳山川秀不羣乾坤變態㡬氤氲向來寓興石門¶
　近日日軒窓見白雲　沂陽董復¶
首楞嚴經云不知色身外泊山河虚空大地咸是妙明¶
心中之物由是則知畫工以毫端三昧寫出自己江山¶
耳不然何曲盡其妙也耶觀此圖者當作如是觀可也¶
　玉芝巖老人題¶
米元暉自稱有設色袖珍卷為生平第一當時已為翟¶
伯夀所豪奪此卷在水墨游戲中深入北苑三昧可稱¶
<pb:KR3h0060_WYG_028-27a>¶
神品矣　董其昌題¶
　　米元暉雲山短卷¶
所至之地為人迫作片幅莫知其幾千萬億在諸好事¶
家矣此幅為祐之何處得出示索跋元暉¶
芳艸孤舟渡幽居一徑通江湖春雨外墟里暮烟中機¶
息鷗先下花飛水自東臨流無限意畫史若為工　巴¶
西鄧文原¶
米元暉自言所至為人墨戲幾千萬億今傳世寥寥如¶
<pb:KR3h0060_WYG_028-27b>¶
星鳳予所藏瀟湘白雲差為爛漫沈啓南借觀七十五¶
年不可得晚而見之自嘆無益畫道如晚進然其重如¶
此因觀此圖及之　董其昌¶
　　米敷文大姚村圖石田模本(已入六硯齋筆記/兹錄其所遺者)¶
相城沈啓南妙於詩畫然字不甚工後乃倣黄山谷書¶
輒得其筆意葢書畫同一機也今觀此卷雖不純用米¶
家筆仗要之自有一種風致可愛可愛　李禎伯¶
　書畫一致也在古兼善者則鮮迨宋米氏父子乃擅¶
<pb:KR3h0060_WYG_028-28a>¶
　名當世敷文居吳嘗作大姚村圖復大書三詩於後¶
　可謂兼善為呉中翰墨光耀二百有餘嵗至國初失¶
　之王雲浦而得於沈良醫則為沈氏珍玩又百餘年¶
　矣成化末被綠林之豪强力攘去汝融為沈氏宗孫¶
　以青氊弗遺惋懊莫自釋同邑沈石田翁妙於書畫¶
　今之南宫也未失前嘗假以搨一過甚逼真貽其甥¶
　藏之緣是遂臨而歸諸汝融不惟掃其胸中芥蒂尤¶
　可見造物者巧於謀為宛然俾其舊物之在目雖失¶
<pb:KR3h0060_WYG_028-28b>¶
　猶不失矣後之觀者有弗以石翁之筆為敷文吾未¶
　之信　𢎞治庚申蜡月哉生明如醮老人張習識¶
敷文畫山何可得況復銀鈎鐵為畫雲林妙句雲浦遺¶
一字真堪數縑直流傳幸遇沈休文題品當朝總名筆¶
無何檢括獻彤庭却付王瘤私篋匿炎炎氣勢那敢問¶
神物誰能不追憶石田補寫更有神雲山烟樹沉沉濕¶
匏翁文章世希有午夜光芒動虚斗𤓰涇累幅感慨多¶
世事悠悠獨回首休文索我重續貂欲慰遐思見交厚¶
<pb:KR3h0060_WYG_028-29a>¶
古人父書不忍讀不飲杯棬憶慈母祖研持時悲曷勝¶
名字至願不垂朽移卷九迴腸翻作思親心一紐羮牆¶
昌歜孝子思傳與兒孫可常守青囊濟物廣陰功世澤¶
天長兼地久要知詞翰身外物轉眼隨落他人手我觀¶
東坡寳墨文棄軀忘親資笑口鍾繇發冢事宜徵曽有¶
聲色移人否又聞有道古聖人不物其物物芻狗題詩¶
我為發長嘯驚㪚無何一杯酒　郡人陳琦¶
南宫真迹已同夜壑之舟所幸石田猶能追寫彷彿葢¶
<pb:KR3h0060_WYG_028-29b>¶
蔡中郎之丰神尚於虎賁士見之語云雖無老成人尚¶
有典刑　王鏊題¶
　　米西清雲山小卷¶
余墨戲氣韻頗不凢他日未易量也元暉書¶
　蘭隠　至樂軒畫卷　妙品第一　劉珍　庭玉¶
　宋裱畫在澄心堂紙上長丈餘雲山細潤迥出諸卷¶
　卷首一圓印朱文芝山二字周敏仲從新安汪景純¶
　家得之崇禎丙子四月望後二日觀於舟次　源崑¶
<pb:KR3h0060_WYG_028-30a>¶
　子砢玉¶
　　小米雲山卷(南徐楊氏/鑒賞之章)　(龍字號原/價八十金)¶
芳草孤舟渡幽居一徑雲江湖春雨外墟里暮烟分機¶
息鷗先下花飛水亦芬氤氲無限意畫裏識敷文　巴¶
西鄧文原¶
　嘉興吳仲圭書畫記　王氏子明家藏清玩¶
　竹懶云米元暉潑墨妙處在作樹株向背取態與山勢¶
　相映然後濃淡積染分出層數其連雲合霧洶湧興¶
<pb:KR3h0060_WYG_028-30b>¶
　波一任其自然而為之所以有高山大川之象若夫¶
　布置段落視營丘摩詰輩入細之作更嚴也譬之祝¶
　公妙八風舞旋轉如鬼物而按其耳目鼻口與人不¶
　差分毫也今人効之類推而納之荒烟勃烟中豈復¶
　有米法哉¶
　¶
　¶
　珊瑚網卷二十八¶
