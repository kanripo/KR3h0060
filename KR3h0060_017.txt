# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:51.983828
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷十七
<pb:KR3h0060_WYG_017-1a>¶
欽定四庫全書¶
　珊瑚網卷十七¶
　　　　　　　　　　　　明　汪砢玉　撰¶
　法書題跋¶
　　王雅宜賦得撫孤松而盤桓并書¶
憶昨玉山陽恭陪錦袍宴明公降顔色腐儒畧踈賤樓¶
銜雲端峯花滿川際甸逶迤匝金巵徙倚傳銀箭歸來¶
卧蓬蒿斗柄忽三轉惟公傑魁人嶷立端華弁深山鉅¶
<pb:KR3h0060_WYG_017-1b>¶
谷間龍虎騰雄變天開棟柱姿捫腹藏組練雲峰阻岷¶
蜀濁河繞徐汴腰縣朱雀符手㺯白羽扇赤心日月傍¶
青草郊原徧未拜黄霸徴俄擁䟽公餞焚魚抱天和解¶
帶酣清燕廓落得翺翔與時而舒卷烟霞散天質瀟洒¶
江湖面千載永游遨松喬何足羡　正徳丁丑八月朔¶
旦為大參遯庵吳公七十有五誕辰敢獻短章揄揚厥¶
美　晩生王寵謹書¶
　　履吉還山詩行草¶
<pb:KR3h0060_WYG_017-2a>¶
乆欲歸西山囂喧漫鞅掌當陽麗江臯菰鴈獨欣賞巖¶
餘白雲停水接紅霞上地軸(闕/)墳夷天地滙泱漭鮫人¶
鼓安流𤣥牝遺清響秀色溢層巒虚光涵萬象川原信¶
沃膴景物初駘蕩覽化自靡寵遵性非外奨彼美丘園¶
賁眷言興我想¶
恭承休明日九軸今一家進則綰龜玉退則蟄龍蛇吾¶
道苟不虧安用事咄嗟山川日閒曠土風頗清嘉　右¶
鷄鳴寺¶
<pb:KR3h0060_WYG_017-2b>¶
萬木黯成雨千崕殊欲秋魚龍成水戲巗壁亂雲流蓬¶
累栖窮士天心共海鷗侯生居語汝吾道付滄洲　右¶
山居¶
山中有流水借問不知名映地為天色飛空作雨聲轉¶
來深澗滿流出小池平恬澹無人見年年長自清　右¶
咏泉　王寵¶
　　王履吉題畫諸蹟¶
過雨山堂蒸翠雲四簷藤竹鳥聲聞青天不動峰文坼¶
<pb:KR3h0060_WYG_017-3a>¶
錦石相鮮磵道分流水桃花真隔世草衣木食自為羣¶
籠鵝冩帖闗幽興却憶風流晉右軍¶
僧到清齋禮佛客來豪飲譚天但得閒消長日何須苦¶
計千年¶
生平最眈懶謾病後休欲支持或素或葷度日不巾不¶
櫛隨時¶
有客别離許乆緘題相訊何如落得北忩高卧起來醉¶
茗狂歌¶
<pb:KR3h0060_WYG_017-3b>¶
夢裏却忘家累病中始信身閒得句微吟抱膝有時枯¶
坐閉闗¶
客自豫章逺過使從燕市初來為語禮文寛放應憐書劄懶裁¶
躧步陵孤峴流目環歸霞鳴嚶藹以豫陽林荑漸花風光¶
枝上汎日采水中華感物眷彌結悟空理已遐永言徹¶
𤣥寂聊以遣紛拏¶
環州信玲瓏灌莽何葱蒨中有方丈室聊以酬清燕對¶
嶺屯白雲旁林繞碧栫時聞樵採音日覽湖山變緑蟻¶
<pb:KR3h0060_WYG_017-4a>¶
忺獨持道書慵不卷𤣥言謝丹轂散髪却瓊弁頗懐康¶
樂憂幸乏子牟戀寄言賞心人嵗晚同係眷　已丑上¶
已日雅宜山人王寵書于石湖禪院¶
　　又題咏墨蹟¶
秋水百川灌雲帆楚翼飛大江離地紀旭日對天扉表¶
裏黄圖壮東南紫葢非英雄徂落盡霄漢仰垂衣　右¶
渡江¶
𤓰步臨江出鍾山不論雲風蘆吹淋瀝沙鳥拂氤氲北¶
<pb:KR3h0060_WYG_017-4b>¶
控淮徐阻南瞻斗極分輕帆移過穏把酒玩峯文　右¶
𤓰步山¶
玉壘疑連漢牙旗認揷雲樓舩横海出斧越自天分紫¶
翠中原氣山河大地文我皇開日月萬古净妖氛　右¶
石頭城¶
昔誦北山文今棲鍾阜雲秋林時夜嘯天樂忽空聞弟¶
子胡麻薦頭陀罽席分那知江海客不亂衲衣羣　右¶
鍾阜¶
<pb:KR3h0060_WYG_017-5a>¶
我愛僧家不二僧還讓我羲皇勘破應無妄想知足便¶
是良方¶
掃逕貪看松竹扳罾喜得魚蝦恐説牀頭甕倒不覺林¶
間日斜¶
楊栁村邊小艇荷花池上清樽已遇田夫野叟何來公¶
子王孫¶
逺岸踈林斜日外春風碧水草堂前匡廬突兀開屏障¶
坐看銀河一道懸¶
<pb:KR3h0060_WYG_017-5b>¶
石湖春色逐人來試問東林老萬回何處梅花承雪吐¶
誰家栁色㺯烟開¶
夾岸青山挂玉壺桃花流水入虚無何時天上偕微緑¶
會向君王乞鏡湖　王寵¶
　　王雅冝楷書石湖八絶句¶
石湖春色太可憐却似美人明鏡前錦甸平鋪鴨緑水¶
白雲飛動蔚藍天¶
星橋北挂㵼春流映出黄山水面浮霞石天青飛練鵲¶
<pb:KR3h0060_WYG_017-6a>¶
桃花氣暖醉輕鷗¶
春山面面翠屏開盡繞吳王百尺臺一代霸圖憐燼滅¶
五湖流水恨東迴¶
三月暮春春服成含風叠雪越羅輕生憎乳燕撩春色¶
轉遣飛花蕩酒情¶
越來溪上栁千絲畫鼓游船晩更移一曲紫雲歌粤女¶
雙鬟白雪舞吳児¶
数松磊葉千尺强恰如天際羣龍翔吟風嘯雨中琴瑟¶
<pb:KR3h0060_WYG_017-6b>¶
大澤深山藏棟梁¶
古木朱藤踈著花淡雲斜日净江沙黄金臺上無推轂¶
白石山中有嵗華¶
登山臨水春將歸獨樹桃花猶未飛玩世繁華真倐忽¶
後時顔色轉霏微　王寵¶
　　陳白陽詩草¶
藩籬不設處吾道是吾家地僻寛行跡林深多落花興¶
䦨覺老至力倦不途賖最愛茅簷月依依進復斜　白¶
<pb:KR3h0060_WYG_017-7a>¶
陽山人道復¶
屋上春鳩鳴村邊杏花白持斧伐逺揚荷鋤觀泉脉新¶
燕識舊窠舊人看新厯臨觴忽不怡惆悵逺行客　戊¶
戌春日道復書¶
緑蘿百轉露華輕紫翠重重繞帝城天上神宫金作屋¶
雲間仙樂玉為笙澗盤九渡三天净峯叠羣星一劍横¶
此日分萸嗟鶴馭月明彷彿步虚聲(九日登/高和作)¶
自愧迂踈常取咎更兼多病懶經營一生落落真和寄¶
<pb:KR3h0060_WYG_017-7b>¶
舉世㴞㴞亦可驚身外事機争入夢眼前杯酒却闗情¶
茅齋此夜勞相問風雨明朝未許行(客過田/舍奉贈)¶
城上新月白溪邊新水凉多因心跡倦不得往來吟¶
陳淳道復¶
　　陸五湖行書詩牋¶
人日立春前風光併作妍嶺雲鮮映日湖水澹生烟乳¶
燕嬌花勝輕鷗送酒船韶華生樂事端不負諸賢　為¶
明夫道文書　師道¶
<pb:KR3h0060_WYG_017-8a>¶
山迴水轉渚宫開霸主樓船避暑來六月湖中天鏡曉¶
百花深處美人回鹿泉雉苑猶春色玉劍金鈿又刼灰¶
惟有溪邊緑楊栁千絲還拂掌中杯(消夏灣作/)¶
蒙山顧渚雨前春紗帽籠頭掩竹扄禪榻風飄詩欲就¶
瓶笙聲轉酒初醒何人可獻驚雷莢有客曽為品(闕/)¶
汝山園生紫笋還期千里汲中泠¶
春光滿地百花枝烏帽承塵半醉時莫放玉鞭催馬急¶
瓊林還記宴歸時¶
<pb:KR3h0060_WYG_017-8b>¶
坐占溪亭松樹隂紅塵不染静中心髙山流水千年調¶
此趣應知不在琴¶
霜葉垂垂落木秋江城細路逐山幽扁舟載渡者誰子¶
溪上有人歌逺游¶
千山一白照人頭蓑笠生涯此釣舟不識江湖風雪裏¶
豈能分得廟堂憂　子傳陸師道書¶
　　王酉室詩草¶
蘭若閟林丘花朝共此游風傳鈴閣響雨益劍池流俯¶
<pb:KR3h0060_WYG_017-9a>¶
瞰千人石高憑百尺樓當歌還對酒戀賞未回舟靈阜¶
枕通波方舟薄晚過雨聲希澗谷霽色映松蘿秉燭還¶
更酌飛觴不住歌歸家踏清影微月在簷阿　右遊虎¶
丘二首　榖祥¶
横塘别墅敞危樓結夏乘風此度遊屏列蒼山開竹徑¶
帷齊碧樹艤蘭舟阮渾視我仍青眼王粲違時已白頭¶
對酒歡悰何以减山陽吹笛正悠悠　游宴¶
逃暑應能暫閉闗未消多把古賢扳欲抛杯酌方為懶¶
<pb:KR3h0060_WYG_017-9b>¶
少事篇章恐礙閒風墮一庭隣寺葉雲開半面隔城山¶
浮生只説潜居易隠此求名事更艱　右閒居秋日¶
祿之王榖祥書¶
　　徐子與送瑯琊王氏昆季詩草¶
海内於今有大名自畊黄穄隠茅衡論詩未必推公幹¶
作賦還應過長卿萬里白雲知我癖十年青眼望君情¶
故人西去多傾倒况復相逢愧此生¶
十年懐䟽泪長枯兄弟伶俜滯海隅此度别離俱慷慨¶
<pb:KR3h0060_WYG_017-10a>¶
不知天地有﨑嶇孤忠乆抱千秋恨元惡方嬰兩觀誅¶
正是聖明新雨露恩波應已浹𤣥廬　鳯洲兄弟赴闕¶
上書賦此送之¶
聖主初綱法令齊萬方歡喜報金雞豈知禁劾埋丹懇¶
詎有恩慈漏紫泥北折天驕清逺徼南驅日域静遺黎¶
功多誰謂翻成譴汧督牙門死後題　聞赦後再貽鳯¶
洲兄弟　獻忠¶
　向偽作枝山書竹懶翁見之曰此天目先生筆也遂¶
<pb:KR3h0060_WYG_017-10b>¶
　改入此玉記¶
　　黄士雅行草詩册¶
兹山信靈氣南望接蒼梧海近罏峰暗天寒鏡水枯翠¶
微空玉帛丹壑隠金符猶仰𤣥宫在千秋片石孤　右¶
題禹陵¶
共遣區中累來從物外遊溪山勝不改吴越跡空留逺¶
浦蒹葭晩隂崕薜荔秋寒花送歸櫂漁唱起江鷗　右¶
石湖秋泛¶
<pb:KR3h0060_WYG_017-11a>¶
春烟嫋嫋雨濛濛梁苑隋堤一夢中纎葉空憐半江水¶
殘絲猶怯五更風永豐園裏情無限蘇小門前曲未終¶
寄語飛花好棲泊莫教飄蕩恨西東　長千栁¶
淺白深紅鬬合歡絲絲香雨晝難乾會須一日三百盞¶
無那東風十二䦨水上新傳錦字艷樓頭長怨玉簫寒¶
可憐春色隨花盡歸興還應帶月看　息園賞牡丹¶
蓬苑彯纓羡年少星装千里赴神臯王程草色催緹騎¶
仙闕花香待錦袍侍從雍容恩最渥文章清秘價偏高¶
<pb:KR3h0060_WYG_017-11b>¶
金昌楊栁還堪折緑酒紅亭揖佩刀　送姚禹門還朝¶
北上¶
嶺南才子邁華風早嵗聲名動域中無用官嫌廣文冷¶
誰知詩有拾遺工雙魚南北元非隔老驥雄心亦自同¶
今夜思君淮海月清光解到五湖東　答歐崙山郡博¶
豈因貧賤事干謁閉户著書無斗糧猶耻王孫一飲惠¶
未忘俠烈五陵狂黄金散盡留顔色白髪悲來歌慨慷¶
相對秋風都市酒青天不語泣千將　贈金孝亷子坤¶
<pb:KR3h0060_WYG_017-12a>¶
空自時標千里鈎與君同哭阮生途足離楚國方為玉¶
泣下鮫人始自珠七首風霜羞烈士馬蹄花月憶名都¶
各天南北應難見頭白臨岐酒一壺　右送盧山人次¶
楩還濬縣¶
雛黄緑忩下芥羽含輕粉暖風堦草長呼羣入花影¶
右題叔平畫¶
黄山南麓石湖東山色湖光蕩碧空十里横塘芳草路¶
菱歌清唱月明中　姬水¶
<pb:KR3h0060_WYG_017-12b>¶
　　彭孔嘉書冬遊石湖記卷¶
吴中山水之勝大而逺者曰洞庭小而近者曰虎丘大¶
者險小者隘若夫逺而夷近而曠兼大小之勝者曰石¶
湖故洞庭非好異探竒者弗之虎丘則軒冕綺羅之所¶
萃大夫士清修雅尚者多為石湖之游余竊自慶生長¶
太平又適遇父執諸老與二三君子辭榮故里每良辰¶
令序未始不游游未始不之石湖而亦未始不撰杖屨¶
以從也今年夏四月十四三日遊焉儀制陸公子傳謂¶
<pb:KR3h0060_WYG_017-13a>¶
予曰錦繡山川䕫龍人物香山洛社何以加諸盛極必¶
衰恐難常也昔海上雖用兵尚無門庭之禍越十日賊¶
遽深入掠婁葑二郛五宿乃去六月四日賊再至焚戮¶
金閶壊萬餘室邑里蕭條人迹乆絶而去從入湖溯淛¶
幸其意亟一草一木無犯焉然遊事遂少軍城晏開干¶
戈載道雖欲繼徃不遑暇也蜡月十有六日偶與周君¶
公瑕袁君魯望張君伯起沈君道徴有事湖上宿楞伽¶
僧舍既而納言石月張丈自崑山至秋卿補菴華公自¶
<pb:KR3h0060_WYG_017-13b>¶
無錫至明伯存叔兩文學侍焉開户呼酒數酌就寢翌¶
旦遂偕諸公步自行春橋謁范穆祠覽觀音巖徑茶磨¶
山抵治平寺觀所發越公井松下少憩肩輿進道厯紫¶
薇村上方嶺涉吴山之西麓南望太湖雲濤烟嶠隠見¶
於涳濛杳靄之閒夹路梅蕊雪英芬芳飄洒而風不甚¶
勁畧無寒色魯望攜具盧侍御園小飲而返補菴乃啓¶
泛舟之宴湖光山色風帆沙烏逺落天際近拂几席羽¶
觴飛浮麗唱𢋫和可謂極臨眺之娱窮賞心之適矣華¶
<pb:KR3h0060_WYG_017-14a>¶
燭屢跋雲月微明諸公乘興復席地方酒酣樂極感慨¶
係之望郊臺則憤闔閭之僣竊瞰越谿則偉勾踐之刷¶
恥又竊怪夫呉士之輕揚剽鋭勇冠荆楚古善用之則¶
争盟中國今不善用則受侮島夷何古今人不相及也¶
華公則曰兹游擅山水之竒免風波之懼領泉石之趣¶
謝登涉之勞良朋萃止詞客滿座邊烽畫警此夕稍息¶
不惟得地之勝而人之勝天之勝兼有焉烏可無所述¶
哉於是諸公賦詩陸公繪事俾予記之時方多艱後會¶
<pb:KR3h0060_WYG_017-14b>¶
難卜恐他日之視今又若今之視昨也故追念陸公之¶
言以適兹遊之不易得　嘉靖甲寅蜡月既望隆池山¶
樵彭年識¶
　卷首為文壽承大書石湖春曉陸子傳作圖于前約¶
　畧彭記澹宕可觀而隆池書尤勝壬午冬無以卒嵗¶
　併陽明先生篆體古本學庸卷及内府金字經二函¶
　端溪古硯四臺售之矣玉記¶
　　彭隆池詩帖¶
<pb:KR3h0060_WYG_017-15a>¶
卜築青溪館新開㺯水軒宵連明月漾曉愛落花旋鶴¶
引攜琴薦鷗盤拂酒船達人遵智養豈復羡臨淵　相近¶
竹參差相過人不知幽花欹滿樹曲水細通池歸客邨¶
非逺殘樽席更移看君多道氣從自數追隨　右五言¶
二律　彭年¶
飜經累嵗游禾郡攜錫重來住竹林貝葉如山留海藏¶
雨花隨地聴潮音詩成苑外碧雲合定入禪心片月沈¶
慚愧當時社中客醉多猶自費招㝷　禾僧林竹堂懐¶
<pb:KR3h0060_WYG_017-15b>¶
詩過訪酬贈¶
逺峰疑著雨髙樹若含風水墨傳神妙樗仙繼石翁　日¶
斜疎樹影秋静碧谿寒隔浦山千叠詩成馬上看　落日¶
半山紫新霜踈樹紅詩人美秋興攜杖過橋東　右題¶
畫三絶　隆池¶
江南春色滿晴郊紫燕初飛未定巢最愛名園新栁外¶
一枝穠杏倚風梢　題杏¶
君家庭下有仙樹還疑天上近移將素枝映月栽崑壁¶
<pb:KR3h0060_WYG_017-16a>¶
幽韵因風散楚香　玉蘭¶
粉合胭脂作晚粧富於顔色吝於香東風不肯全分付¶
相對梅花各㫁腸　咏海棠¶
庾信風流賦小園碧山當户緑池翻煑茶滌硯足幽事¶
永日忘形與客言　彭年¶
　　文三橋詩帖¶
心愛躬耕好身於畎畆宜辛勤自食力骯髒已非時征¶
役吴民困風塵戍卒悲一燈論世事不覺淚交頤　文¶
<pb:KR3h0060_WYG_017-16b>¶
彭　題扇　凝霞閣藏¶
風雨來何迅山堂白晝昏斜飛愁入座縣溜訝飜盆望¶
望委疇黍哀哀何處村皇天應有意且罄手中樽　文¶
彭　書屏　墨花閣供¶
八月燕山颯素秋華堂髙宴亂觥籌圍棋不賭山隂墅¶
看月常懐太白樓萬里飛騰心已盡一時佳會興難酬¶
淹淹不醉歸無計卜夜應須暫爾留¶
月上瑶臺興轉髙此時直欲數秋毫持杯無奈金波灧¶
<pb:KR3h0060_WYG_017-17a>¶
晤語何妨玉漏迢帝里風光開勝賞天涯鴻雁下青霄¶
孟公不必先投轄忍使良霄漫寂寥　楊通政宅看月¶
二首　文彭¶
燕山西南擁皇都曲曲樓臺罨畫圗瑶草琪花紛玉澗¶
璇題金榜映珊瑚烟霞自昔稱靈境風物如聞入化區¶
咫尺紅塵不能到夢遊何日訪蓬壺　劉羽泉約遊西¶
山不果作　文彭¶
鏡湖湖水如鏡平峯巒罨畫摇空明浮雲靉靆自來往¶
<pb:KR3h0060_WYG_017-17b>¶
輕舟迅邁勞逢迎白鷗飛飛暎山逺青蒲曲曲隨洲生¶
風流賀入已千載轉憶悠悠身後名　鏡湖¶
仲夏新晴事事宜定罏香爇海南竒雙鈎淳化羲之帖¶
細讀開元杜甫詩石鼎颼飀閒鬭茗楷枰剥啄試圍棋¶
新篁脱粉芭焦緑不怕星星兩鬢絲　壽承¶
幽谷質不變入室竟無香所以君子心兩兩自相忘¶
錦江春色麗錦樹艷生輝婀娜臨風處偏增蜂蝶飛¶
瓊花開六尺雪片舞千枝清夜撩明月穠香入蕙帷¶
<pb:KR3h0060_WYG_017-18a>¶
五月敷新艷朝暉麗紺粧空庭有佳色宻葉映斜陽¶
千蕊復萬蕊初疑安石榴分房出韶艷循玩及清秋¶
秋葵有佳色日吐淡鵞黄楚楚山亭下孤雲映淺粧¶
清露下江臯秋光净如洗中有㺯珠人盈盈滴秋水¶
素足明寒水輕盈雲裏身凌波何處去䦨住軟香新¶
右題畫蘭花海棠梔子石榴紫薇秋葵芙蓉水仙　共¶
八絶句　三橋居士書¶
犖确髙岡細路環離離樹影夕陽間分明秋日龍江道¶
<pb:KR3h0060_WYG_017-18b>¶
馬上遥看隔岸山¶
十日春隂不裹巾喜看庭際緑苔新山齋聴雨惟髙卧¶
忘却門前問字人¶
玉色吳牋勝陟釐端州古硯墨花垂試拈閣帖閒臨草¶
不是羲之即獻之　雁門文彭¶
　　文文水書澄心窩銘¶
一間房六尺地雖沒荘嚴都也精緻蒲作團布作被日¶
裏可坐夜裏可睡燈一盞香一炷石磬幾聲木魚幾記¶
<pb:KR3h0060_WYG_017-19a>¶
龕常闗門常閉好人放參惡人迴避髪不除肉不忌道¶
人心腸儒者服製上無師下無弟不傳衣鉢不立文字¶
不談禪不説偈但無妄行亦無妄意不貪生不圖利了¶
清净縁作解脱計無罣碍無拘繫閒便入來忙便出去¶
省閒非省閒氣在家出家在世出世佛何人佛何處此¶
即上乘此即三昩日復日嵗復嵗畢我這生任他後裔¶
　文嘉¶
　　文休承詩草¶
<pb:KR3h0060_WYG_017-19b>¶
夜半羣動息五更有夢殘天雞呌一聲萬枕不遑安一日¶
一百刻能有幾日閒當其閒睡時作夢更多端窮者夢¶
富貴達者夢神仙夢中亦役役人生良尠歡　文水道¶
人謾語¶
江南五月暑未足終日只聞霖雨聲閉門愁坐自蕭索¶
前溪水滿菰蒲生故人落寞忽在眼登堂一笑空相驚¶
相驚猶未歇雲暗闗山月君今棄我去令我心如缺欲¶
止不可扳欲留不可説始知會合各有時何必淋漓託¶
<pb:KR3h0060_WYG_017-20a>¶
酒巵君今歸去自結湖山游我今落落復作城市儔感¶
君佳意為君説説罷不覺令人愁¶
乘興叩禪闗蕭然竹樹閒路應迴九折屋只住三間齋¶
白月懸鏡花明菊破顔茶香解留客深夜不知還　訪¶
道園上人月白齋　文嘉¶
御史登埤白羽揮將軍出戰錦征衣已驚墅菽能留馬¶
復訝舟桅似伏機嚦嚦胡笳悲逺塞蕭蕭鐵騎散重圍¶
聖王𤼵縱唯常道不遣窮追逞殺威¶
<pb:KR3h0060_WYG_017-20b>¶
即看北敵去雲中清漠真同衛霍風急遣遼陽安反側¶
莫令赤子再從戎驕盈自取誅夷慘感格應知禱祀功¶
千古華夷元不混萬年厯服正無窮¶
湖上洞庭秋可憐玉方壺浸兩青蓮輕舠獨濟欣無浪¶
病骨驚寒欲絮緜閒展白詩愁漫興偶題黄雀入新篇¶
近來我亦開涓滴半醉懐人一惘然¶
二月竹堂梅夢明倚簷千樹雪濤平春隂漠漠江樓迥¶
日暮迢迢湘水清長憶深杯臨古樹肯拚棋局對殘英¶
<pb:KR3h0060_WYG_017-21a>¶
閉門逸興何由遣坐看堦前緑草生¶
歸來三徑未全荒拂拭重開舊草堂棐几净楷平似鏡¶
硯池新浴燦生光客來親戚情多悦老去詩篇竟未忘¶
莫道歸遲遲亦好猶勝終老滯他鄉　茂苑文嘉書¶
　　周㓜海詩草¶
山盡雲邉路林窺湖上天身疑出宇宙目已極風烟幻¶
迹虚舟外閒情短筞前桃花春更好為憶避秦年¶
三月淹歸候孤帆待好風稽山望不及落日思何窮水¶
<pb:KR3h0060_WYG_017-21b>¶
濶烟光外天低樹影中江蘺不能賦詩客旅愁同¶
扶病看山出同人載雨過寒生幽谷早暝入亂峰多孤¶
塔摇層靄長橋拒逺波將寒湖口勝拚為借漁蓑¶
巖際披雲棲高寒夢不迷數峯孤枕上片月大江西度¶
壑鐘聲小垂檐象緯低褰裳看未足何處報辰雞　右¶
舊作四首　天球漫書¶
城上高臺半切雲平臨睥睨送斜曛西山曲抱神京紫¶
北斗中懸帝座文晚色千門雙杵動秋天萬里片鴻分¶
<pb:KR3h0060_WYG_017-22a>¶
黄金已改當年築綵筆何須太史聞¶
扶桑一𣲖碧流溪春水溶溶漫拍堤兩岸緑蕪飛白鳥¶
半忩紅日唱黄鸝硯頭雨歇㝷漁具栁外風吹行杖藜¶
自愛塵纓歌濯處憑將詩酒樂幽棲¶
醉倚髙臺雲幾重青山歴歴見江東天風忽向䦨干度¶
一片芙蓉落掌中　牛首層巒¶
盧鴻石榻寄嵩山竹雪松雲共洒然我欲逃名巖穴去¶
無如此地隔風烟　山居¶
<pb:KR3h0060_WYG_017-22b>¶
小忩秋色滿庭堦寂寞無營自煑茶賴有短墻芳草積¶
不教蝴蝶過鄰家　秋色¶
繡嶺春雲拂翠文緑軒春酒醉蘭芬不知門外塵埃滿¶
惟挾山中鸞鶴羣　周天球書¶
　　莫雲卿筆麈(行書摺帖有數則/刻舊兩集者去之)¶
壬午冬十二月余居長安旅邸嵗晏窮愁秉燭兀坐輙¶
思良友與之揮麈一談而不可得也案頭信筆隨意書¶
得數條題曰筆麈聊當友生一夕晤言之趣耳¶
<pb:KR3h0060_WYG_017-23a>¶
江南李後主嘗詔徐鉉以所藏古今法書入之石名昇元¶
帖此在淳化閣帖之前當為法帖之祖今遂不復得見片¶
紙至呼淳化初刻為祖帖蓋不知有昇元刻耳漢唐碑碣¶
鍾王名蹟乃多有存者何為此刻獨無僅存也¶
何内翰良俊嘗言自唐以後無一好石刻蘇王亦無佳¶
者趙吴興學李北海咄咄逼真但一入石便乏古意此¶
不知何理余謂趙吴興於北海面目全似而神氣尚隔¶
一塵亦山谷所謂欲換凡骨無金丹也豈待入石而後¶
<pb:KR3h0060_WYG_017-23b>¶
辨哉蘇黄廢古法自成門户惟米南宫篤意師古其書¶
石者便勝諸家耳¶
窮鴉飛數㸃流水繞孤村斜陽欲落處一望黯消魂此¶
隋煬帝野望詩也何異唐人五言絶句體耶秦少游改¶
作小詞(窮鴉作/寒鴉)¶
海中有銀山生樹名女樹天明時皆生嬰児日出能行¶
至食時皆成少年日中壯盛日昃衰老日沒死日出復¶
然若荘生所稱㝠靈大椿以八千嵗為春秋皆旦暮也¶
<pb:KR3h0060_WYG_017-24a>¶
淵明詩云世短意長多斯人樂乆生又云中觴縱遥情¶
忘彼千載憂且極今朝樂明日非所求使九原而可作¶
則願為陶公執鞭矣¶
昔人謂天下之智無窮盎錯之不能並立乆矣初盎道¶
逢丞相申屠嘉宻請嘉有所啓意在錯也而嘉恐以吴¶
事見告輙拒之既乃引為上客而請間之説得行相從¶
容燕侍力陳錯惡異時嘉奏請誅錯奈何帝以錯言先¶
入嘉奏沮格發憤而死及七國之變盎又請間而錯遂¶
<pb:KR3h0060_WYG_017-24b>¶
不免葢其為計甚宻故卒遂其所圖是錯計出嘉上而¶
盎計又出錯上信乎天下無第一手也吾於時事觀之¶
益信然¶
行惡見樂為惡未熟至其惡熟自見受苦行善見苦為¶
善未熟至其善熟自見受樂又云於可樂中生不樂想¶
於不樂中生可樂想於樂不樂能行捨想此等語大有¶
名理¶
宋孝宗問天竺僧云既是飛峰何不飛去答曰一動不¶
<pb:KR3h0060_WYG_017-25a>¶
如一静又問觀音手中數珠念甚曰念觀世音菩薩又¶
問自念自號作甚曰求人不如求已大抵禪宗機鋒决¶
㨗入理最深故文殊師利稱維摩大士辨才無滯智慧¶
無礙諸佛秘藏無不得入吾儒中多從文字智慧得來¶
非復聖賢心性學術所謂不如諸夏之亡也¶
古人下筆先求合已次乃求之法度今人下筆先求合¶
人次乃求之枝葉¶
文章闗氣運自是千古定論方在氣運中人自不覺及¶
<pb:KR3h0060_WYG_017-25b>¶
異代觀之毫髪不能掩如唐人未常不學漢人文章韓¶
栁欲振六朝之衰今其文置之遷固間有不可辨者乎¶
宋人未嘗不學漢魏詩法李杜遂欲憑陵陶謝今其詩¶
置之漢魏間有不可辨者乎惟宋諸名人於古法多不¶
甚句字摹擬縱其才具各成一家至謂子固本六經皆¶
虛談也獨我朝號為復古文師左國兩漢詩必唐人銖¶
銖而求寸寸而度今以為駕唐宋矣不知異代觀之竟¶
作何状豈唐人之不能及漢宋詩之不能及唐其才識¶
<pb:KR3h0060_WYG_017-26a>¶
皆出我朝諸公之下吾不信也然則不當師古哉曰非¶
然探古人之理窟用古人之法律縱吾心匠以合一代¶
之氣運而無徒銖銖寸寸若優孟之為叔敖其將有俟¶
於命世之傑者乎¶
山谷墨蹟一帖云近有佳會率以故不得往豈食料禁¶
不批放耶¶
又一帖云花四枝漫送餘春可賞否戴花人安否¶
米南宫書研山銘一幅後書云寳晉齋前軒書銘云五¶
<pb:KR3h0060_WYG_017-26b>¶
色水浮崑崙潭在頂出墨雲掛龍怪爍電痕下震澤(闕/)¶
　　極變化閤道門語亦奇麗可誦余甚愛之時時彷¶
其筆意書以示識者¶
淵明詩云故人賞我趣挈榼相與至班荆坐松下數斟¶
已復醉父老雜亂言觴酌失行次不覺知有我安知物¶
為貴悠悠迷所留酒中有深味此老可謂酒中見道夫¶
至於人我俱忘寧復有富貴貧賤得失之故可以動其¶
中耶¶
<pb:KR3h0060_WYG_017-27a>¶
昌黎公晚年遂有聲樂而服金石張籍祭文云乃出二¶
侍女合彈琵琶筝既而遂曰公疾日浸加孺人侍湯藥¶
白樂天思舊詩云退之服硫黄一病訖不痊微之錬秋¶
石未老身&KR0008;然退之嘗譏人不解文字飲而自敗于女¶
伎乎作李博士墓誌戒人服金石藥而自餌硫黄乎¶
何次道往瓦官寺禮拜甚勤阮思曠語之曰卿志大宇¶
宙勇邁終古何曰卿今日何故忽見推阮曰我圖數千¶
户郡尚不能得卿乃圖作佛不亦大乎今士大夫身享¶
<pb:KR3h0060_WYG_017-27b>¶
富貴臨老便思生天作佛鮮不為阮笑矣¶
近時有善召乩仙者術甚竒余偶過海上潘方伯家方¶
伯以他事召仙而余適入坐然余未有意求問也方伯¶
强予叩之因焚香稽首甫畢而仙至運乩大書曰雲卿¶
前揖生欲接淅何以罄悃莫生能為右軍㸃畫左氏文¶
萃捫虱髙談宛王景畧之玩㺯圍棋遣興幾謝安石之¶
風流眼底當物何人今乃拜乎𤣥教欲知生前因乎生¶
原玉帝右史為草酒中勅待罪數年得謫今世余問何¶
<pb:KR3h0060_WYG_017-28a>¶
勅曰便是立世宗勅還能記否生酒中所草者詞極佳¶
子但不應酒中撰代子一傳何如玉皇上清帝主勅明¶
天子某髙帝開緒景運中天行廟多巡承祧偶乏昔黄¶
河清澈曽開聖世之徴安陸分藩亦是民間之養兹遣¶
岳瀆之神定為山河之主嗚呼表隆天日足備聰明但¶
年富春秋首存欽恤速圖警蹕母讓渭橋欽此書畢便¶
去此文警筞簡潔似不從人間來今余鄉士夫傳誦以¶
為竒事¶
<pb:KR3h0060_WYG_017-28b>¶
曇陽事大有助名教第不幸生富貴家遂令張大聲息¶
所稱弟子者又多非其人恐曇陽既志後必自懴悔¶
人居城市無論貴賤貧富未免塵俗諠囂仰事俯育自¶
有親朋交際寧可絶人逃世一事不復料理吾願出郭¶
數里擇溪山清嘉林木叢秀處結廬三畆置田一區往¶
返郡邑則筞蹇從之良友相㝷欵留信宿不見縣官面¶
目躬親農圃之役伏臈稍給尊爼粗供嘯歌簷楹之下¶
以送餘年其亦可矣¶
<pb:KR3h0060_WYG_017-29a>¶
肥甘可省蔬食可樂獨酒不聖則神理多惡茗不精則¶
腥羶不化每赴招攜酒茗不備即九鼎八珍之饌皆為¶
長物¶
人久御肥甘炮炙之味不獨令腸胃受傷重令人心氣¶
昏濁每三日一齋素可以養生可以養心¶
夫富貴之士則營名利貧賤之士則營衣食鼎鼎百年¶
内營營以老不知此生身心俱曠飲水自適放恣形骸¶
之外盤礴溪山之間俯仰無累于情起居咸順其欲語¶
<pb:KR3h0060_WYG_017-29b>¶
嘿不礙於俗視聴無逆於中有幾何日哉是造物者所¶
最吝惜也古惟巢居之徒濠濮之侣能蟬脱塵壒造物¶
不復能為之拘可謂遁天之民故曰不是閒人閒不得¶
能閒不是等閒人信夫¶
名利喧囂之地趨之者衆與人惟恐不多山川岑寂之¶
間知之者希與人惟恐不少王摩詰詩云乘興每獨往¶
勝事空自知此語識霞外之理余嘗呼童子入深山中¶
擇清流茂林人迹不到處危崖㫁磵藉草踞石竟日獨¶
<pb:KR3h0060_WYG_017-30a>¶
坐稍忍飢渴吞氣納津差不甚苦便謂此身與世俗了¶
不相闗忽聞樵牧隠隠出沒逺近妄意武陵桃源非逺¶
他時或在朝市塵勞或應接俗子憤懣無緒輙念此一¶
段幽絶之景移置目前覺心地清凉矣¶
經史子集之外博聞多知不可無雜記録今人讀書而¶
全不闗覽小説家終是寡陋俗學宇宙之變名物之煩¶
多出于此第如鬼物妖魅之説如今之燃犀録暌車志¶
幽怪録等書野史蕪穢之談如水許傳三國演義等書¶
<pb:KR3h0060_WYG_017-30b>¶
焚之可也¶
今富貴之家亦多好古玩然亦多從衆附會而不知所¶
以好也且如蓄一古書便須考校字様譌謬及耳目所¶
不及見者真似益一良友蓄一古畫便須如宗少文澄¶
懐觀道卧以遊之其他如商彛周鼎則知古人制作之¶
精方為有益不然與在賈肆何異今世所見古器有商¶
金銀及文王鼎罇匜古製便謂商周之器更為無之辨¶
證者葢漢人好制作今之玉器在漢人制者極為精巧¶
<pb:KR3h0060_WYG_017-31a>¶
且其人近古或以三代之物用其様式為之遂各因其¶
代名之耳豈必盡謂真商周耶間有為盗發古冡而出¶
者亦如沅江九肋龞矣此好古博雅之士所當知也漢¶
人器如博山鑪之類以其無青緑遂謂漢銅器不為古¶
豈知三代殉𦵏之物甚多而漢人鮮用故入土者少若¶
漢物入土其青緑去三代當不甚相逺今玉器血侵尸¶
古尚是漢代所出何銅器入土反無古色耶此可不辨¶
而明也¶
<pb:KR3h0060_WYG_017-31b>¶
古器得土氣多者多青得水氣多者多緑水土雜者青¶
緑間發葢惟古帝王之陵墓造作堅固不為水所入或¶
置石几上几不腐壊而器常懸虚其得土氣最清且無¶
泥汙故有純青翠者此上品也其他民間或卿士大夫¶
之冢郭中不能無土且不能無水沁故青緑間𤼵者多¶
純緑者則自江海大津中或水若無土者故金銀器絶¶
無古者為世道流通致用之物故也可以知古今人嗜¶
利之心同矣¶
<pb:KR3h0060_WYG_017-32a>¶
古今人不相及豈但徳慧智術文章而已哉即百工技¶
藝一代不及一代矣¶
歴觀前代諸史惟善惡賢不肖自開闢以來人情想不¶
甚相逺春秋戰國人心之傾危隂賊在卿士大夫中最¶
多益有甚於今日者至謂人漸澆漓未為篤論余嘗謂¶
世道之淳漓惟有一代之興則有一代之今古如我髙¶
皇帝造草昩時風氣尚樸今復漸漓即以一人試觀之¶
其為児時以及皓首其間變幻數易人情不同甚矣况¶
<pb:KR3h0060_WYG_017-32b>¶
幾百年之相去乎葢世道至於澆漓之極太樸盡散則¶
天生真人為之滌除一畨使氣運再復旋環無端所謂¶
百世可知即此説也¶
葢一代自有一代之淳漓古今宇宙自有一大氣運之¶
淳漓第觀一代之淳漓最覺較此明白易見¶
　廷韓作散語有蘇黄之致書法米顛亦咄咄逼人此¶
　數則乃得之不經意草草者而天真朗然中載天上¶
　立世宗敇尤為竒話晴忩一展為之拍拍　竹懶李¶
<pb:KR3h0060_WYG_017-33a>¶
　日華識¶
　　雲卿與劉生手簡¶
昨夜坐偶得佳興冩小行書一紙頗有前人法度目中¶
無知書者第可與足下相賞耳今奉去以償乆負行書¶
欲令運筆不暫㽜滯痛去俗病自能合作學古本聖教¶
序不如學新本蘭亭此語大有會心也褚河南筆趣絶¶
羣離類枯樹賦新絶竒古便與二王抗行願足下留意¶
焉習舉業倦時不妨游萟此道若大成縱横一時可令¶
<pb:KR3h0060_WYG_017-33b>¶
青紫奪氣¶
　　莫廷韓詩詞墨蹟¶
小閣帶溪流山深事事幽應知草𤣥閣寂寞向滄洲羽¶
客不可㝷烟雲自來去時時神鴿飛誰辨丹成處明月¶
來何時花深露華冷酒醒去空階佳人㺯花影曉露散¶
金液翠旗千葉開羽經堪自著客第品泉來　是龍¶
　　為懐荆汪大書於龍潭舟¶
十年裘馬熟長干飛夢隨君去不難桃葉渡頭歌舊葉¶
<pb:KR3h0060_WYG_017-34a>¶
木蘭舟上採芳蘭誰家明月酣春卧京兆梅花犯雪看¶
愁絶倚樓嬌眼在粉啼容易傍人彈　雲卿¶
乍出蘭盆倦晩粧輕綃不掩雪肌香新纒羅襪勾春興¶
何用雙飛小鳯凰　咏理紈美人¶
塗香莫惜蓮承步長愁羅襪凌波去只見舞迴風都無¶
行處蹤　偷穿宫様穏竝立雙趺困纎妙説應難須從¶
掌上看　右東坡咏弓足詞調菩薩蠻并書於舊雨堂¶
中　是龍¶
<pb:KR3h0060_WYG_017-34b>¶
　　王伯穀詩卷¶
萬里還家一草堂佩刀猶在問王祥心同玉女寒潭水¶
鬢著銅官曉岫霜中聖且教田種秫長生須待海成桑¶
春風倚杖柴門下無數南山近女墻¶
千里山川命駕行鶡冠魚服暫藏名詞人盡訝青蓮待¶
闗尹遥瞻紫氣迎吴苑游絲三月絮蘇堤芳草六橋鶯¶
還家載得詩盈篋莫道扁舟似葉輕　廣長庵作二首¶
東山别墅半桑田夢草詩成憶惠連隔岸晩烟千嶂緑¶
<pb:KR3h0060_WYG_017-35a>¶
當樓明月一洲圓林中竹葉人人酒渡口芙蓉日日船¶
此地不妨雲共卧戴逵誰送買山錢　范仲昭别業¶
虎山橋外水如烟雨暗湖昏不繫船此地人家無玉厯¶
梅花開日是新年　為愛荆先生書　王穉登¶
龍鬚蔓引青油幕瑪瑙珠傾碧玉盤日午漢宫開暑殿¶
佳人共嚼水晶寒　右題蔔葡　太原王穉登書¶
　　白石山樵詩詞諸蹟¶
步步穿危磴幽蘿引蔓長竹深山瓦緑松老羽衣香珍¶
<pb:KR3h0060_WYG_017-35b>¶
果從猿摘清泉共鶴嘗石罏趺坐乆松壑忽斜陽　入¶
山一首似愛荆先生　陳繼儒¶
緑髪丹臺生結廬長松側仙客未通名對奕不相識雲¶
來棋局暗雲去分黒白獨有雪髯猿旁觀無怖色　右¶
題仙奕圖¶
山上多松柏上下多花果松老已千年果熟垂百顆擘¶
茶染異香鑚石傳新火冩徑未終函已得前生我　右¶
冩經作¶
<pb:KR3h0060_WYG_017-36a>¶
樹底息微躬才容静者通終朝醉花露無價賣松風采¶
藥山中相註經河上公徃來不一里隣比竹谿東　右¶
避暑作¶
不惜杖頭錢買花栽滿路愛花如愛子一步一回顧花¶
前扳折人酷於風雨妬勸君莫乘花還作花都䕶　右¶
種花示客¶
大隠在城市仙人好樓居四五百竿竹二三千卷書竹¶
可題名書可讀况有新松翠如沐就中上座是阿誰君¶
<pb:KR3h0060_WYG_017-36b>¶
與梅花兩尊宿　陳繼儒似玉水詞兄正¶
我有好山長苦出少年羡汝獨安禪閉門刪草不辭倦¶
對月讀經猶未眠藥竈夜留桑柘火茒堂秋淡荻蘆烟¶
穿林有伴攜琴至聴到松風第幾絃　眉公¶
仙女吹簫忽下樓問年十七尚含羞五銖錢串同心結¶
百和香匀半臂韝鏡裏見人驚却步夢中索母學梳頭¶
起來笑㸃花簮戴多子先教采石榴　友人五月納姬¶
之作¶
<pb:KR3h0060_WYG_017-37a>¶
春風乆唐突花事亦支吾猶有蘼蕪路青來范蠡湖¶
春風蘸栁枝宿鳥棲不定笑踏斜陽中折花以相贈¶
右暮春遊檇李二絶書似愛荆先生　陳繼儒¶
閒往閒來獨和歌栁花燕子水微波西湖堤上平如坻¶
春草青青放白驢　憶西湖作¶
蕭蕭洒洒枝兩頭磊磊落落千章松晩坐竹忩無過客¶
隔溪明月打山鐘　迎秋早坐¶
寂寂山堂報晩鐘繞身三匝見獰龍戲将帶縳龍腰上¶
<pb:KR3h0060_WYG_017-37b>¶
明月㝷來是老松　解脱偈¶
燕燕于飛補葺舊巢堪宿草寮寛何須華屋水児一曲¶
山児一曲翠微中鬚眉皆緑拄杖敲門有客來看修竹¶
但家饒園蔬野蓛菊花蕊足松花飯熟日三竿圖些清¶
福　眉道人陳繼儒書於山陲喜庵¶
　　陳眉公冬餘記(書絹/軸上)¶
余願為冬餘處士文逋俗逋不復叩門擁爐炙日濁酒¶
陳書此目前輕安法三十年不能得也伯承以嵗抄踏¶
<pb:KR3h0060_WYG_017-38a>¶
氷霜訪余草堂信宿信宿非特髙義實以五十婚嫁皆¶
畢二子皆秀才閉門讀書史無煩檢課伯承真冬餘處¶
士也是晩同𤣥宰雜論因言知天命非有别法但安命¶
不扳縁耳順亦非有别法但機稱順逆如風相似不分¶
别耳龍溪子謂八十不踰規余以為即百嵗决不踰矩¶
平天下止言絜矩耳　庚戊十二月二十日陳繼儒記¶
　　湯隣初仿蔡蘇米四大家書燈夕詩一堂¶
瑶京五夜溢寒光散落清輝滿下方無限素娥親剪就¶
<pb:KR3h0060_WYG_017-38b>¶
半天霞錦半霓裳　鄰初煥¶
光生碧海(闕/)天空萬井晴摇玉樹風誰捲石家紅錦帳¶
一時移入水晶宫　湯煥¶
水晶簾箔夜光珠隠映虹橋落九衢已見台堦符泰運¶
更看人壽比方壺　鄰初道人¶
霓裳隊裏按歌聲散作人間鼓吹鳴坐聴西樓更漏盡¶
不知東海曙光生　堯文¶
　吾家有文太史元旦早朝詩四大軸與此四體燈韵¶
<pb:KR3h0060_WYG_017-39a>¶
　春王之月得輝映一堂也壬子芙蓉宵玉記¶
　　張元汴書岣嶁山房記¶
靈鷲山靈隠寺之西循曲徑踰小澗有泉泠然而清有¶
石獅蹲而虎踞有梅數枝有竹數竿有屋數楹悠然其¶
間者岣嶁山房也其中為樓曰紫葢云者岣嶁山之别¶
峯也樓之上下折為小室者五凡燕居欵客却暑避寒¶
之所無不畢具樓之外揷槿為籬叠石為垣刳竹為瓦¶
引泉從垣間㵼出日夜作瀑布聲緑籬翠竹交映其前¶
<pb:KR3h0060_WYG_017-39b>¶
盛夏灑然如秋出樓之北躋石磴而上數十步結檜為¶
亭曰來鶴因名為坪曰對奕又上數十步曰孤嘯臺為¶
白砂丹井為禮斗閣為香雪巢其外為蹊桃茶坂梅塢¶
橘坡葢是山周遭不盈十畆而極備幽致入之者如遊¶
於蓬萊方丈而莫能窮詰也山人姓李名元昭少喜任¶
侠有提戈取功名之志稍長更讀古書工詩詞已而棄¶
去習舉子業為諸生㝷以祖爵襲千户侯亡何又棄去¶
始一意養生之術躬負瓢笠與其徒雲游湖海上凡名¶
<pb:KR3h0060_WYG_017-40a>¶
勝之區足跡殆遍歴七寒暑然後歸構山房為終焉之¶
計室中刻木為小像傍列棺殮之具穴山為冢題曰岣¶
嶁山人墓是時山人年六十有五今七十有九矣予自¶
甲子嵗聞山人名而訪之遂定方外交嗣是徃來錢唐¶
必造宿于山中徘徊累日不忍去噫自余交山人迨今¶
十餘年矣世故撓其外欣戚盪其中役役營營竟成何¶
事而山人負不羈之材挾文武之器乃能早謝去獨與¶
造物者游等勛業於浮雲視死生若旦暮今其年益耄¶
<pb:KR3h0060_WYG_017-40b>¶
神益强視聴益聰明步趨益蹻健雖其中所深詣非余¶
所敢知迺以余自視年為减山人之半而神氣不逮逺¶
甚顧猶馳逐于夢幻之塲而不知返視山人為何如雖¶
然山中烟景固自無恙余行且從山人偕隠矣作岣嶁¶
山房記時萬厯丁丑張元汴譔¶
　　贈汪君源崑號玉水序(附録/)¶
葢聞山與水同源山起於崑崙水亦出於崑崙固也而¶
終莫識其所自予讀夏書熟記山水之源并習禹本記¶
<pb:KR3h0060_WYG_017-41a>¶
言水出崑崙去嵩髙五萬里外又讀爾雅云水出崑崙¶
墟色白并千七百川色黄已讀山海經云崑崙之丘河水¶
出焉東南流注于汜天之水已又讀淮南子云崑崙之¶
墟河水出其東北陬然則水之源烏何定乎余乃縱觀¶
漢史窮河源之篇謂出于闐其山多玉石采來天子案¶
古圖書名其山為崑崙然非古所謂崑崙也因再索禹¶
本記言崑崙其髙二千五百餘里上有金臺玉闕鴻烈¶
解載崑崙之上有木禾珠樹玉樹懸圃閬風十洲記謂¶
<pb:KR3h0060_WYG_017-41b>¶
弱水繞之下有㵼珠噴玉之竒種種神怪真可&KR0787;眙而¶
水源之出於是大都不誣也要皆揣摩遥度云爾去之¶
官嵗奉朝命出按諸邉境歴濵海登萊等郡而見其砅¶
礹鼓作漰湱澩灂㵗㶔&KR2699;&KR3228;潰濩泧漷而出没于潏湟淴¶
浹㶖㴸㶒瀹之中旋復往還于浟湙㶑灩沖瀜滉瀁之¶
内而渺瀰湠漫也乃知崑崙在西北河水出其東北陬¶
東南流入渤海其一源出于闐之南山北流與葱嶺合¶
東注蒲昌海而有珕珋璿瑰水碧潛珉之異㫁可識哉¶
<pb:KR3h0060_WYG_017-42a>¶
頃余持節便道歸故里訪汪君尊人愛荆公因識君於¶
凝霞閣君諱國潤年未及冠而流奕清舉測其胸次洸¶
洸若千頃波洵吾鄉竒士也方今聖天子在上海晏河¶
清目不睹波揚而耳絶瓠子之歌三十一禩矣間者霖¶
澇為沴暴漲河洛茶城古洪等閘淤塞四百餘丈當事¶
者輙嚄唶不得其源而理之余甚憫焉汪君誠厚自淵¶
瀋應賢良之詔當一出而為國珪璋中流砥柱豈異人¶
任哉予拭目以竢汪君諏吉甫冠因號玉水而字則源¶
<pb:KR3h0060_WYG_017-42b>¶
崑也予特為之遡流窮源之論如此是為序　余年十¶
三四時文會于天寧之毘盧閣凡六載一時社友善書¶
者為陳攖寧壽曦張華平永昌歐怪褚妍戛戛不相下¶
也余十七而冠值萬厯癸夘季冬榖旦有故舊銀臺姚¶
公欲遺贈言因凂攖寧代草并書陳君儒雅風流健筆¶
應驅風雨惜乆作若敖之餒每念之愴焉興感誌此式¶
後　長水方折為玉子謾書¶
　珊瑚網卷十七¶
