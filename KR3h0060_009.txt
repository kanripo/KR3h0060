# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:51.817830
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷九
<pb:KR3h0060_WYG_009-1a>¶
欽定四庫全書¶
　珊瑚網卷九¶
　　　　　　　　　　　　明　汪砢玉　撰¶
　法書題跋¶
　　趙子昻諸賢天冠山題詠¶
龍口巖　峭石立四壁寒泉飛兩龍人間苦炎熱仙山¶
已秋風¶
洗藥池　真人棲隠處洗藥有清池金丹要沐浴玉水¶
<pb:KR3h0060_WYG_009-1b>¶
自生肥¶
鍊丹井　丹成神仙去井洌寒泉食甘美無比倫華池¶
咽玉液¶
長廊巖　循巖如長廊下有流泉注山中古仙人步月¶
自來去¶
金沙嶺　攀蘿縁石磴步上金沙嶺露下色熒熒月生¶
光炯炯¶
昇仙臺　仙臺髙㡬許時時覆雲氣一去三千年令人¶
<pb:KR3h0060_WYG_009-2a>¶
每翹企¶
逍遥巖　兹巖足逍遥下可坐百人豈徒木石居直與¶
猿鶴隣¶
靈　湫　靈湫不受汚深淺何足計小憩松竹鳴蕭蕭¶
山雨至¶
寒月泉　我嘗逰恵山泉味勝牛乳夢想寒月泉携茶¶
就泉煮¶
玉簾泉　飛泉如玉簾立下數千尺新月横簾鈎遥坐¶
<pb:KR3h0060_WYG_009-2b>¶
挂空碧¶
長生池　竹實鳯時至水清魚自行著我草亭裏危坐¶
學長生¶
道人巖　道士本避世問之無姓氏如何千載後石室¶
有人至¶
雷公巖　雷公起卧龍為國作霖雨飛電掣金蛇其誰¶
敢予侮¶
石人峯　巨靈長亘天何時化為石特立千萬年終古¶
<pb:KR3h0060_WYG_009-3a>¶
無人識¶
學堂巖　仙人非癡人山中猶讀書嗟我廢學久聞此¶
一長吁¶
老人峰　有石像老人宛然如繪素稽首禮南極蒼蒼¶
在煙霧¶
月　巖　月巖如&KR0367;月風泉灑晴雪仙境在人間莫成¶
兩竒絶¶
鳯　山　山鷄愛羽毛飲啄琪樹間照影寒潭靜翔集¶
<pb:KR3h0060_WYG_009-3b>¶
落花閒¶
仙芝巖　窈窕石室間中有仙人躅説與牧羊兒慎勿¶
傷吾足¶
&KR0294;谷巖　鬼谷巖前石唐文字字竒何當拂蒼蘚細讀¶
老君碑¶
風　洞　石壁何空洞中有風泠然安知列禦冦不向¶
此中仙¶
釣　臺　仙者非有求坐石視投釣咄哉羊裘翁同名¶
<pb:KR3h0060_WYG_009-4a>¶
不同調¶
磜　潭　神龍或潜淵石洞通水府勿遣兒曹劇飛空¶
作雷雨¶
聲香巖　山險通鳥道水深有蛟龍誰言仙樂鳴高人¶
方耳聾¶
三山石　我有泉石癖甚愛山中居何當從羣公講學¶
讀吾書¶
五面石　洞中即仙境洞口是桃源何殊武陵路雞犬¶
<pb:KR3h0060_WYG_009-4b>¶
自成邨¶
小隠巖　林藪未為隱山厓猶可梯終當携家去瑶草¶
正萋萋¶
一線天　醯雞舞甕天井蛙居坎底莫作一線看開眼¶
九萬里　道士祝丹陽示余天冠山圖求賦詩將刻石¶
　山中為作此二十八首延祐二年六月二十四日松¶
　雪道人¶
小隠巖　山鬼小兒足木精游女神據曽學真隠下視¶
<pb:KR3h0060_WYG_009-5a>¶
飛花塵¶
聲香巖　深睡失明珠猛走飛流涎松花卷輕雨滴滴¶
百重泉¶
學堂巖　露盤下金薤雲笈流珠纓泠泠寒巖下猶有¶
嬰兒聲¶
鬼谷巖　縱横太古石短長千歳藤感彼巖居子獨飲¶
古澗氷¶
昇仙臺　寥寥入太清金門繚紫垣或云有宫府㣲誦¶
<pb:KR3h0060_WYG_009-5b>¶
五千言¶
釣　臺　垂綸落澄潭小魚倐然來大魚引之去釣石¶
何崔嵬¶
一線天　兹山可容天舉世皆笑之我不荅此語鼓腹¶
支其頤¶
五面石　分一只成五五石各有一誰能據其上面面¶
不相識¶
寒月泉　曉汲寒泉清明月各在&KR0498;&KR0498;空不見月引水¶
<pb:KR3h0060_WYG_009-6a>¶
復在手¶
金沙嶺　金沙雖為貴履之傷我足愧彼側布人欲獲¶
無量福¶
長生池　飲水人已去山中多白頭青蘋空淺處時見¶
玉蟾浮¶
老人峯　髙帽側整整秀領沉重重積此太古雪遂名¶
老人峯¶
三山石　三山不可度絶壁峙書堂流水日浩浩太極¶
<pb:KR3h0060_WYG_009-6b>¶
彌茫茫¶
磜　潭　沉沉無底谷泱泱太古雲赤日焦下土老蛟¶
眠不聞¶
玉簾泉　截玉作明簾不知簾外事應有碧眼仙隔簾¶
見人至¶
石人峯　飡玉未得法變形成楚囚九轉乞換骨三沐¶
期㸃頭¶
仙足巖　山深猿狖驚瞬息下神步空飛本無蹤長嘯¶
<pb:KR3h0060_WYG_009-7a>¶
天上去¶
月　巖　顧兔樂嬉遨入地不得騁化為白玉泉彷徨¶
返東井¶
雷公巖　神鈞起空洞隂火生羽翰我耳杳不聞白雲¶
在天冠¶
道人巖　道人本無姓對客那有言龍口逆石髓鳥跡¶
開雲根¶
丹　井　金鼎閟寒泉真人彌不壊年深定飛騰子夜¶
<pb:KR3h0060_WYG_009-7b>¶
吐光怪¶
洗藥池　靈根乗月吐肉芝生土肥濯以上源水千歳¶
永不饑¶
鳳　山　孤飛千仞岡兩翼化為石年年春風時山花¶
成五色¶
風　洞　罡風轉空輪浩刼不停息此為天地根視之¶
杳無跡¶
逍遥巖　形留非自在何者為逍遥青松在谷口白雲¶
<pb:KR3h0060_WYG_009-8a>¶
在山腰¶
龍口巖　弄月紅玻瓈匿雲紫芙蓉近矣厭狡獪納息¶
𤣥虛中¶
長廊巖　飛吟起霞珮馭氣躡天梯碧雲布參差纎修¶
與巖齊¶
靈　湫　靈龜道其前㳺儵殿其後歲久深自韜清夜¶
巖下走　清容居士書(越袁/桷氏)¶
龍口巖　噴薄細成霧噫嘻忽為風孰知生死闗在此¶
<pb:KR3h0060_WYG_009-8b>¶
呼吸中¶
洗藥池　隠芝生肥水飛根潄靈泉流香到人世飲者¶
夀萬年¶
丹　井　古丹深藏井晨光發崖谷有能下取之錫以¶
兩環玉¶
玉簾泉　神仙不愛寳萬古玉為簾顧遣天風約當明¶
弄海蟾¶
長廊巖　細霧不濕衣落月見長影緩引步虛吟盡此¶
<pb:KR3h0060_WYG_009-9a>¶
秋衣冷¶
金沙嶺　昔踏金沙灘今陟金沙嶺卿來𤨏骨觀即是¶
太陽鼎¶
飛昇臺　絶景斷塵情寥寥入太清可須臺百尺更待¶
羽翰生¶
逍遥巖　昔誦逍遥逰長憶藐姑射百世待神人瘦影¶
落寒石¶
靈　湫　澄空如不測為谷廓能容沙石俱成寳龜魚¶
<pb:KR3h0060_WYG_009-9b>¶
總是龍¶
寒月泉　無盡山下泉普供山中侣各持一瓢來總得¶
全月去¶
長生池　竹根飛赤鯉荷葉戲靈龜不道神仙宅長生¶
别有池¶
道人巖　斷崖窮鳥道絶頂出秋旻能此髙居者誰非¶
有道人¶
老人峯　冠顛風披披垂領雲皓皓諸峯羅兒孫獨得¶
<pb:KR3h0060_WYG_009-10a>¶
老人號¶
雷公巖　神物時時出人間皆震驚誰知崖上看才是¶
小兒聲¶
月　巖　巖圍徑尺雪天墮第二月豈無凌虛人飛行¶
廣寒闕¶
仙足巖　失脚落人間一往不復收遂令學者步只循¶
行迹求¶
鬼谷巖　開閤雲無定從衡石作闗任渠名鬼谷亦未¶
<pb:KR3h0060_WYG_009-10b>¶
離人間¶
風　洞　渾渾復皓皓刁刁仍泠泠空洞幾許如蓄此¶
無適聲¶
石人峯　何年餐石髓屹立照清波如此成終古長生¶
亦為何¶
學堂巖　翩翩學仙子羣居此山巔定無書可讀姑以¶
聲相傳¶
鳯　山　聖神千古上風雨九疑空只有山中竹旋為¶
<pb:KR3h0060_WYG_009-11a>¶
十二宫¶
馨香巖　潭水下深黝日星隠文章鼓雲出石氣洒雨¶
作龍香¶
釣　臺　危石上崟欹清風百尺垂故人恐多事莫道¶
釣翁誰¶
磜　潭　未始滿盈過何曾波浪興衆皆資善利此獨¶
保無能¶
三山石　三山可飛度舟楫不能通莫執兹峯石摹縁¶
<pb:KR3h0060_WYG_009-11b>¶
浪費功¶
五面石　一石作五分何者是真面拄杖試敲看莫作¶
㸃頭見¶
小隠巖　深潜避世塵長恐與名親故是絶知者誰言¶
無隠人¶
一線天　太空誰是礙峽徑事幽行天體原無外通君¶
一線明　余賦此詩時以小字書之袁伯長學士禮部¶
　王繼學尚書趙承㫖先後同賦雜書同一卷後云失¶
<pb:KR3h0060_WYG_009-12a>¶
　去復得趙公如前而求書其後偶閱故紙得草藁餘¶
　紙漫錄之　虞伯生甫¶
龍口巖　飛泉龍口懸平石鰲背展髙㑹瀛洲人一笑¶
滄海淺¶
洗藥池　長生底須學神芝何處采不見洗藥人清波¶
湛然在¶
丹　井　丹井只三尺四時無虧盈餘波飲可仙我亦¶
願乞靈¶
<pb:KR3h0060_WYG_009-12b>¶
玉簾泉　天孫織玉簾懸之千仞石垂垂不復收滴滴¶
空山碧¶
長廊巖　誰謂山中險長廊亦晏然花開春雨足月落¶
山人眠¶
金沙嶺　峻嶺接仙臺仙人獨往來簫聲吹月落鶴羽¶
拂雲開¶
昇仙臺　高臺去天咫有仙從此昇遺迹若可攀山雲¶
白層層¶
<pb:KR3h0060_WYG_009-13a>¶
逍遥巖　老竹空巖裏懸厓飛水前欲識逍遥境試讀¶
逍遥篇¶
靈　湫　神龍蟠泥沙宅此巖之阻逰人勿輕觸歴歴¶
聽秋雨¶
寒月泉　泉清孤月現夜久空山寒不用取烹茗自然¶
滌塵煩¶
長生池　修竹夾清池一亭山之西長生人已去誰能¶
汩其泥¶
<pb:KR3h0060_WYG_009-13b>¶
道人巖　道人出白雲空簾為誰碧獨坐誰得知時有¶
鶴一隻¶
雷公巖　谷口隂風來山頭暮雲舉但見飛電光山人¶
賀春雨¶
老人峯　何年南極星墮地化為石至今明月夜清輝¶
倚天碧¶
月　巖　飛泉何許來明月此夜滿登髙立秋風妙趣¶
無人欵¶
<pb:KR3h0060_WYG_009-14a>¶
仙足巖　一足不能行神仙寧此留秪以形之似高蹤¶
何處求¶
鬼谷巖　道散亦已久世變如浮雲石壁有太古為問¶
空同君¶
風　洞　清風貯深洞四時長氤氳飄然無遽𤼵散我¶
山中雲¶
石人峯　仙人立危峯欲作凌雲舉飄然閱浮世獨立¶
寂無語¶
<pb:KR3h0060_WYG_009-14b>¶
學堂巖　仙人讀書處樵子時聞聲猶勝爛柯者只看¶
棊一枰¶
鳯　山　孤鳯棲山中白雲䕶清境朝陽早飛來月落¶
空巖冷¶
馨香巖　蛟涎漬頑石磴道何﨑嶇深潭湛古色興雲¶
只須叟¶
釣　臺　地非七里灘名乃千古同神仙聊戲劇何有¶
一絲風¶
<pb:KR3h0060_WYG_009-15a>¶
磜　潭　山川萬古秘雲雨一潭幽何日卧龍起碧潭¶
空自秋¶
三山石　三山豈仙居百世真道學&KR0189;臺明月秋懐哉¶
彼先覺¶
五面石　竒石不為峯何用作五面獨立賞春暉水流¶
花片片¶
小隠巖　抽矢射白額歸洞讀舊書小隠不可見後來¶
誰卜居¶
<pb:KR3h0060_WYG_009-15b>¶
一線天　青天何蕩蕩此中纔一線大道本來明慎勿¶
安所見　東平王繼學(士熙/朱文)¶
龍口巖　晴瀑歕飛沫曉雲嘘空青我欲探頷珠第恐¶
龍睡醒¶
洗藥池　仙苗濯靈根幽池發神光至今池中水猶作¶
芝术香¶
丹　井　丹成人已仙有井在崖竇如何葛稚川萬里¶
覔勾漏¶
<pb:KR3h0060_WYG_009-16a>¶
長廊巖　修廊深石室香煙曵晴虹步虚聲欲斷行道¶
猶未窮¶
金沙嶺　佛將金布地仙以金為嶺笑殺塵世人愛金¶
如愛命¶
昇仙臺　真仙妙神化平地可飛昇喝石為此臺將以¶
遺雲仍¶
逍遥巖　萬物皆自適詎獨鷃與&KR0583;何事巖下叟愛讀¶
南華經¶
<pb:KR3h0060_WYG_009-16b>¶
靈　湫　巖阿泓水淺無龍曷為靈老君道猶龍占此¶
一勺清¶
寒月泉　湛如規玉瑩冷若清氷冽汲來試酌之乃是¶
一片月¶
玉簾泉　山月明銀鈎煙蘿垂帯緑何人啟巖扄挂此¶
一簾玉¶
長生池　鑿池不為口游鱗樂其天豈無赤鯶公飛駕¶
琴髙仙¶
<pb:KR3h0060_WYG_009-17a>¶
道人巖　道人昔修道鍊形巖穴中道成人已去白雲¶
鎻青松¶
雷公巖　帝遣雷公來為民作年豐夭矯巖下羊孰云¶
非雨工¶
石人峯　壁立千仞岡不與世俯仰憑誰喚元章來此¶
拜石丈¶
學堂巖　天人無愚懵讀書乃真仙學堂在巖谷此道¶
今誰傳¶
<pb:KR3h0060_WYG_009-17b>¶
老人峯　老仙欲飛騰龍鍾恨無翼笙鶴等不來化作¶
峯頭石¶
月　巖　誰將修月斧斷此石一彎為報折桂人蟾宫¶
在人間¶
鳯　山　秋風吹竹實朝陽照梧樹定有吹簫人來此¶
山中住¶
仙足巖　飫聞神仙名不見神仙形何年伸一足蹈在¶
幽巖扄¶
<pb:KR3h0060_WYG_009-18a>¶
鬼谷巖　鬼谷久為鬼蒼厓名不磨咄哉千載下儀秦¶
一何多¶
風　洞　白羽無用摇披襟坐空明不聞萬籟響但覺¶
兩腋清¶
釣　洞　桐江一絲風萬古蜚英聲築臺學嚴子道人¶
不求名¶
磜　潭　澄淵窈深碧波光射琳宫時有聴經叟恐是¶
潭中龍¶
<pb:KR3h0060_WYG_009-18b>¶
馨香巖　巖洞深水府貝闕棲幽靈腥霧襲人鼻時作¶
龍涎馨¶
三山石　蓬瀛孰云逺神仙在人間中有列仙像白日¶
生羽翰¶
五面石　一石俱五面吐納五方氣遥看石上雲時現¶
五色瑞¶
小隠巖　陵藪未為僻巖穴入深窈山村總市㕓兹隠¶
孰云小¶
<pb:KR3h0060_WYG_009-19a>¶
一線天　巖上天萬里巖下天一線慎勿謂天小有眼¶
看不見　金華王奎景文甫¶
龍口巖　噓氣雲修修噴薄雨輕注手擘蒼壁開嶄然¶
頭角露¶
洗藥池　長鑱斸靈根濯以上池水餘波濕黄精不洗¶
俗子耳¶
鍊丹井　金月淪井底千載水渾赤短綆願汲深三嚥¶
生羽翼¶
<pb:KR3h0060_WYG_009-19b>¶
長廊巖　虛&KR1231;開修廊回風走落葉夜月照無眠披衣¶
來步月¶
金沙嶺　築塢真&KR1510;藏披沙亦良苦小嶺隔仙家黄金¶
賤如土¶
飛仙臺　棄世如脱屣竦身即蓬萊臺空白雲滿笙鶴¶
時歸來¶
雷公巖　㣲陽地中復一鼓元氣行驚起懶龍蟄毋作¶
嬰兒聲¶
<pb:KR3h0060_WYG_009-20a>¶
石人峯　振衣陟髙岡質化日已逺天荒地維折獨立¶
心不轉¶
學堂巖　邃然若厦屋中隠列仙居常聞伊吾語不讀¶
人間書¶
老人峯　細草胷垂鬍積雪髪飄素相逢或疑年甲子¶
不知數¶
月　巖　四萬八千戸斵此寳月圓剛風大地動明鏡¶
驅上天¶
<pb:KR3h0060_WYG_009-20b>¶
鳯　山　何年覽輝下借此松桂棲春風一振羽百鳥¶
不敢啼¶
逍遥巖　並木以為廬片石以為席朗誦逍遥逰小大¶
各自適¶
靈　湫　坎井蔽荆棘居然閟神靈願借一勺水為霖¶
慰蒼生¶
寒月泉　清如三危露冷若太古雪舉瓢斟酌之一洗¶
五情熱¶
<pb:KR3h0060_WYG_009-21a>¶
玉簾泉　仙家金銀闕低垂白玉簾天風忽卷起珩瑀¶
鳴纎纎¶
長生池　靈龜或千歳游魚亦有神㑹此菊潭水盡夀¶
南陽人¶
道人巖　道人仙去久道人名尚存樵青相雄長朅來¶
欲爭墩¶
仙足巖　仙人本空飛可望不可即誰能及踵武徒爾¶
泥形跡¶
<pb:KR3h0060_WYG_009-21b>¶
鬼谷巖　清溪絶氛垢靈風滿巖扉空餘山水夀三歎¶
游仙詩¶
風　洞　山開空洞腹百竅時一噫獨坐碧窗寒洗耳¶
聼天籟¶
釣　臺　危石可箕踞投竿俯深清寄語羊裘子釣魚¶
非釣名¶
磜　潭　潭色深黝黒無底通歸虛安得然犀照下燭¶
鮫人居¶
<pb:KR3h0060_WYG_009-22a>¶
馨香巖　巖谷下空嵌潭底正深黒心清香自聞龍坎¶
在盤石¶
三山石　三山擁黌宫濟濟衿佩列但使本心明神&KR0726;¶
不留訣¶
五面石　削成元氣中屹立髙崒律五面雖不同貞堅¶
心若一¶
小隠巖　朝市亦可隠上界官府多濯足澗水下晞髪¶
陽之阿¶
<pb:KR3h0060_WYG_009-22b>¶
一線天　坐井祗見小一線難求通蒼蒼覆九有無人¶
為發䝉　括蒼林傳以道¶
子昻諸賢賦天冠山五言詩二十八首模寫己盡矣予¶
遂作唐律一章題卷尾云　閒閒道人吳全節　青山¶
特地聳天冠聞説羣仙駕紫鸞浮世黄金空白髪倚雲¶
蒼玉尚𤣥壇松根怪石千年化檜頂飛泉六月寒宏景定¶
辭神武去鷗波浩蕩錦江干　天厯二年六月十有一¶
日雨中書¶
<pb:KR3h0060_WYG_009-23a>¶
龍口巖　日落露光吸春深雨沫飛昻藏無蟄相吐納¶
有仙機¶
洗藥池　好在池中水誰留海上方至今人掬處千載¶
有餘香¶
丹　井　千年井水赤人道有遺丹姹女顔何在飛仙¶
骨已寒¶
玉簾泉　泉飛到地垂借問卷何時昨夜崑岡火仙闗¶
渾不知¶
<pb:KR3h0060_WYG_009-23b>¶
長廊巖　洞府廊千步苔封不盡春升堂并入室今古¶
豈無人¶
金沙嶺　此嶺入仙家金星射日華極知同糞土何用¶
化丹砂¶
飛昇臺　石湧數層臺髙人去不迴肉身無羽翼誰復¶
是仙才¶
逍遥巖　欲識逍遥處兹泓隘九州一巖能㡬許空有¶
此名留¶
<pb:KR3h0060_WYG_009-24a>¶
靈　湫　山靈守此定雲霧起時時人道蓬萊淺龍歸¶
人不知¶
寒月巖　寒月至泉底酌泉和月吞秋光氷人齒胷次¶
㡬乾坤¶
長生池　吞嚥華池水仙傳不死方此池名美耳人夀¶
若為長¶
道人巖　道人何許人巖冷耿餘情人己無形影如何¶
問姓名¶
<pb:KR3h0060_WYG_009-24b>¶
雷公巖　巖裏有雷公巖前劈怪松寥寥天宇大萬蟄¶
㡬秋冬¶
老人峯　神散形不化癡頑一老翁仙人鍊石髓何日¶
為還童¶
月　巖　老兔得仙藥依巖晝夜明可憐天上者不似¶
我長生¶
仙足巖　石上巨人迹傳聞古亦然巖今露一足&KR0316;不¶
是飛仙¶
<pb:KR3h0060_WYG_009-25a>¶
鬼谷巖　巖是仙人宅猶存鬼谷名黄冠如此衆誰解¶
説縱横¶
風　洞　日日洞門開清風洞裏來天生仙鏡界不許¶
有塵埃¶
石人峯　塊石立巖扄頑然不復靈空令千載下猶説¶
是仙形¶
學堂巖　道侣作非像巖居恐腹虛仙經人不識當是¶
讀何書¶
<pb:KR3h0060_WYG_009-25b>¶
鳯　山　何年來覽徳疑此類岐周綵羽今誰見山名¶
自爾留¶
馨香巖　是此斬蛟地腥風冷㡬年空巖香氣滿定有¶
水中仙¶
釣　臺　臨水臺千尺人家不姓嚴今無釣鰲手贏得¶
老龍潜¶
磜　潭　磜髙開洞府此宅有龍君不盡池中水湏容¶
世上分¶
<pb:KR3h0060_WYG_009-26a>¶
三山石　三片山根石侵雲品字排時時㑹孔老東觀¶
復西齋¶
五面石　統體一太極居然五氣分無由知艮背面面¶
自生雲¶
小隠巖　仙人不可見來往太虚空𤨏𤨏巖居者何由¶
與爾同¶
一線天　巖髙天破碎一線不堪紉莫道女媧死彌縫¶
自有人¶
<pb:KR3h0060_WYG_009-26b>¶
元統乙亥余自洪校文還吾宗丹陽師出示天冠山二¶
十八詠皆朝貴手筆余何敢下注脚然以宗誼重師請¶
不能辭它日見者必曰何物小子敢汚此卷則知罪矣¶
祝堯¶
龍口巖　何年鑿山骨雙闕鬱崢嶸行人不敢近中有¶
風雨聲¶
洗藥池　仙家種瑶草飬之日月華藥池流水出世上¶
得胡麻¶
<pb:KR3h0060_WYG_009-27a>¶
丹　井　羽人千載去丹去春泉肥何如未央宫銀牀¶
生夕霏¶
玉簾泉　泉影懸玉簾瀑布界青壁神君騎黄鶴隠士¶
欹白石¶
長廊巖　長廊不可居四時嵐氣寒别有如堂者好作¶
𤣥都壇¶
金沙嶺　金沙生嶺頭仙子鳬舄穏空谷無足音髙人¶
樂真隠¶
<pb:KR3h0060_WYG_009-27b>¶
飛昇臺　步上昇仙臺飄然隔萬塵天低星辰近雲氣¶
常逼人¶
逍遥巖　朝看碧桃花夕譜洞簫曲大年駐清景逍遥¶
本無欲¶
靈　湫　山中有靈湫古來是龍宅墮月沈流光出雲¶
透深碧¶
寒月泉　洞天在眼中石竇消古雪自有松桂林因之¶
煮寒月¶
<pb:KR3h0060_WYG_009-28a>¶
長生池　日月馳兩轂催逼世人老飬息長生池千歳¶
童顔好¶
道人巖　石巖有仙居終古與石存千年榖城山寂寂¶
誰與論¶
雷公巖　雷公不上天收聲息巖戸龜田嘉禾死為起¶
作霖雨¶
老人巖　嫋嫋烟霧質宛宛星宿精千歳白髪青誰呼¶
老人名¶
<pb:KR3h0060_WYG_009-28b>¶
月　巖　嫦娥老不嫁獨在氷雪宫何年入山中素影¶
滿江東¶
仙足巖　仙迹本無踪凌雲逐黄鵠忽見山中人來言¶
有靈躅¶
鬼谷巖　日照神清洞雪封鬼谷巖古仙無姓氏槲葉¶
剪春衫¶
風　洞　洞口風泠泠日吹松桂寒泉聲夜相和環珮¶
玉珊珊¶
<pb:KR3h0060_WYG_009-29a>¶
石人峯　髙峯似石人天丁斧刀削不見宣和年千秋¶
倚雲幄¶
學堂巖　仙骨出靈胎邈與文字謝如何學堂巖囊螢¶
照中夜¶
鳯　山　文鳥出丹穴飛下青琅玕永謝秦王女長依¶
舜樂官¶
馨香巖　種花弱水西斬龍赤㟁東夜風吹天香何似¶
博山銅¶
<pb:KR3h0060_WYG_009-29b>¶
釣　臺　六鰲戴神山仙宅白玉樓釣客坐空臺此物¶
不可求¶
磜　潭　寒潭積重泉下有神物棲髙秋吹木葉不敢¶
下漣漪¶
三山石　三山在何處迢遞大江東不得丹經訣欲訪¶
浮邱公¶
小隠巖　牛下有歌詩丘中有鳴琴歎彼考槃人千載¶
誰知心¶
<pb:KR3h0060_WYG_009-30a>¶
五面石　三山水清淺五面石檀欒苔磴緑蘿合花房¶
映竹盤¶
一線天　日車馳九萬天影積一線品彚涵太虚何如¶
管中見　柏臺馬伯庸父¶
龍口巖　呼吸通元氣飛潜順化機風雷生倐忽造物¶
豈兒嬉¶
洗藥池　采藥白雲裏洗藥清池中池水尚香潔仙人¶
已乗空¶
<pb:KR3h0060_WYG_009-30b>¶
丹　井　鑿石通泉脉鑄鼎鍊丹砂丹成騎鶴去滿地¶
生雲霞¶
玉簾泉　燦爛金為屋玲瓏玉作簾百泉來百道定有¶
老龍潛¶
長廊巖　磬聲逺摇曵鐙影明参差洞章歌已徹行道¶
尚委蛇¶
金沙嶺　緩步長廊巖更上金沙嶺慎勿貴金沙忘却¶
昇仙境¶
<pb:KR3h0060_WYG_009-31a>¶
昇仙臺　黄鶴去不返白雲還自飛神仙豈無有何事¶
蹈危機¶
逍遥巖　鵬摶九萬里籬鷃飛咫尺所以達觀人亦各¶
適其適¶
靈　湫　白雲縹緲起驟雨頃刻來神龍一奮迅為農¶
甦旱災¶
寒月泉　嚙水潄齒頰嚥雪滌胃腸此泉若寒月飲之¶
年命長¶
<pb:KR3h0060_WYG_009-31b>¶
長生池　滄波幾清淺此水淨無滓應有得仙人洗髓¶
伐毛去¶
道人巖　巖花自開落山鳥時來去道人息深深凡聖¶
難窺覷¶
雷公巖　隠陽一靣薄蕭翹皆奮飛安知聲原氣蓄此¶
甚細微¶
老人峯　雪披素髪短雲覆錦衣長逺近瞻南極髙峰¶
有景光¶
<pb:KR3h0060_WYG_009-32a>¶
月　巖　空巖何圓圎老樹亦纚纚天光雲影中明月¶
忽在指¶
仙足巖　神仙已霞舉誰復繼其躅安知蓬萊山在此¶
不移足¶
鬼谷巖　昔有鬼谷子術知亦多竒遂令後世士靡靡¶
競趋時¶
風　洞　天地本空洞運化無停機泠然萬竅作起自¶
一嘘欷¶
<pb:KR3h0060_WYG_009-32b>¶
石人峯　臨風衣自整對月影偏長獨立經寒暑真成¶
石作膓¶
學堂巖　萬象自森列千載瞬息間仙家學無為心境¶
乃清閒¶
鳯　山　鳯有五色瑞千載一來翔往者不可見相期¶
白雲鄉¶
馨香巖　月中古桂根巖阿種來久秋風昨夜生馥馥¶
透窻牖¶
<pb:KR3h0060_WYG_009-33a>¶
釣　臺　髙臺垂釣人應是經綸手尚父與嚴陵邂逅¶
豈無有¶
磜　潭　澄潭湛無底俯觀毛髪寒但見龜魚出焉知¶
龍下蟠¶
三山石　海上三神山可望不可到即此是三山可與¶
論至道¶
五面石　何年星墮天化作五面石面面不相看相看¶
還是一¶
<pb:KR3h0060_WYG_009-33b>¶
小隠巖　山深人寂寂澗曲水沄沄顧爾非㤀世遺身¶
在白雲¶
一線天　蒼蒼倘飛天天竟何形似莫於通塞中見此¶
一綫止　京兆杜清碧本¶
　　子昻行書詩詞¶
白髪思家萬里回小軒臨水為花開故應動作詩千首¶
知是風流楚客才¶
雲淡風輕&KR0342;花隨栁將謂少年行樂齋閣林間小車城¶
<pb:KR3h0060_WYG_009-34a>¶
裏千古太平西洛瞻彼泱泱言思君子流水儼然如昨¶
但清逰天際輕輕未辨暮愁離索長記得童冠相隨浴¶
沂風舞吟詠鳶飛魚躍逝者如斯吾衰甚矣調理自存¶
斟酌清廟朱絲舊堂金石隠几似聞更作農人告有事¶
西疇窈窕掛書牛角　右調雨中花¶
北隴耕雲南溪釣月此是野人生計山鳥能歌江花解¶
笑無限乾坤生意看畫歸來挑燈閒眺風景又還光霽¶
笑人生奔走如狂萬事不如沈醉細看來聚蟻功名戰¶
<pb:KR3h0060_WYG_009-34b>¶
蝸事業畢竟又成何濟有分山林無心鐘鼎誓與漁樵¶
深契石上酒醒山間茶熟别是水雲風味順吾生素位¶
而行造化任他兒戲　右調雨中花¶
昏曉相催百年忩暗忩明裏人生能㡬贏得貂裘敝富¶
貴浮雲休戀青綾被歸與未放懐煙水不受風塵昧¶
右調㸃絳唇　子昻漫書¶
　　松雪翁雜書八則真蹟(每則有欵/)¶
來多去多枉受奔波來少去少省些煩惱¶
<pb:KR3h0060_WYG_009-35a>¶
一菜一魚一茶一飯客亦可來主亦可辦¶
道士桑芝田求善之先生書盤谷叙復求僕書歸來辭¶
惜無蜀中冷金紙對之俟有此紙别為寫過¶
偶畫得大士像一紙甚有圓滿慈悲之意用作林下布¶
施也孟頫書致習公侍者¶
昔徐信之製筆得名皆由出入叔父尚書門下日令縛¶
一枝不如意輒使拆去細究其工所以得名今人能若¶
是乎可為太息至大二年正月十日子昂志¶
<pb:KR3h0060_WYG_009-35b>¶
昨日無錫一道友封寄惠泉即命童試新茗果是味别¶
明日當分送何山鐵鏡老㸔他舌端有眼否¶
余與息齋道人同寓都城張氏林園日以繪事相講訂¶
信非人間之樂也不見十年政如隔世可嘆可嘆今日¶
其家僮&KR0158;維揚就問道人與竹平安否至大四年二月¶
二日戲書此閒帋時髙士石可友在坐子昂友人牟成¶
甫之貧香巖所謂錐也無者豐年猶啼饑况此&KR0189;歉將¶
何以果其腹而贍其老穉淵明乞食魯公乞米賴多古¶
<pb:KR3h0060_WYG_009-36a>¶
賢可為口實仁人義士有能指魯肅之囷而實萊蕪之¶
甑者乎　呉興趙孟頫白¶
　　趙集賢南谷二帖¶
孟頫頓首拜覆南谷真人尊師静侍孟頫頃到殊勝甚¶
儗得遂晤言然竟成交臂而失至今以為恨舊年廿六¶
日還舍除夜來徳清新歳二日忽路家遣吏見請三日¶
急迴城中乃䝉隆福有書經之召今日至徳清别墅明¶
日即過杭詣省中計事數日間即走都下區區情事吾¶
<pb:KR3h0060_WYG_009-36b>¶
師所深悉政儗卜築溪上以為終老之計而情願未遂¶
極令人徬徨兼居行乏力尤所甚憂感尊師欲冩石壁¶
間大字兾遣人至杭見教所書之文便當冩納但行役¶
擾擾似不能一詣侍下以此為恨大不可言承惠篠至¶
以為感所惠書著園人附航寄往城中乃成墨池敬勒¶
手狀陳叙情素臨紙不勝馳神此行度已不能免然尊¶
師有見教者是勿惜至意乃所望也餘冀萬萬珍重不¶
備人日弟子趙孟頫稽首再拜林師來侍兾道意拙藁¶
<pb:KR3h0060_WYG_009-37a>¶
至今抄未成當令家下寄去也¶
孟頫稽首再拜南國真人尊師侍者數日來若腹疾不¶
果詣前問候不勝馳仰兹被誨帖惠以新冠領次感激¶
無喻叔實不幸長逝昨日聞之為之痛傷聊以十兩奉¶
之冀為轉達今晩還吳興不能詣别惟善保道體不宣¶
孟頫再拜¶
　　趙榮禄簡覺軒路教諸蹟¶
孟頫連日甚欲一詣行館共談而人事絆之意未能去¶
<pb:KR3h0060_WYG_009-37b>¶
知罪知罪昨日䝉恵帖下徵惡扎併前者同此奉納但¶
竹石帋狹不可作且冩四詩續當為公作竹石也今日¶
又有少事明旦僣屈台重過此一飯切告勿阻至扣至¶
扣遲言叙不宣¶
孟頫近獲晤言甚慰數年契濶之懐方欲奉陪尚羊湖¶
山間而微恙乃能阻之兹承惠字則知仙舟已解纜矣¶
瞻望悵然恵及沙(闕/)不至舊愛否秋氣著人途中厚自¶
愛不宣¶
<pb:KR3h0060_WYG_009-38a>¶
孟頫一節疎於上記遙想樓居仙人眺八極而自得唯¶
有仰企而已人來得所惠書就審即日履候勝常為慰¶
千萬承諭以令郎文書已一如來意見之行移旦夕當¶
奉納也逺恵圓米細茶深仭厚意祗領感激無已草草¶
具復寒燠朝暮兾惟善保不宣¶
孟頫久别傾渇無喻伏承惠書審文斾至止不勝欣慰¶
䝉惠白米鵝麫茶果深見盛意祗領感戢無已台體所¶
苦小爾今服何藥専當詣使寓拜問併陳謝私也草草¶
<pb:KR3h0060_WYG_009-38b>¶
具復不宣¶
孟頫得㫖蹔還直以家事冗擾未能奉狀計唯即日文¶
候勝常孟頫本為先人墓石未立所以觸熱來歸而石¶
尚未得至殊焦煩耳湖州前録事宣差今還宜興稅務¶
提領在此為政甚平與弊家甚親今在貴里望吾兄照¶
覷幸幸因便奉記草草唯加察餘兾善䕶不宣¶
孟頫奉别甚久馳仰殊深去夏得㫖南還日困塵事不¶
得上記問候惟切傾企而已行次毗陵承專人惠書就¶
<pb:KR3h0060_WYG_009-39a>¶
審即日文候勝常慰不可言且䝉過愛特貽厚贐拜領¶
豈勝感激舟中草草具答漸逺惟慎䕶興息不宣¶
紈扇一握拜納付至李尚書墨竹即如來戒各題小詩¶
其上甚愧塵涴畫軸極用惶恐惶恐望日謹空¶
　右趙榮禄與覺軒先生手簡共六帋有以知交誼之¶
　深家世之舊也先生學行純正為宋瑯琊王字仲寳¶
　之後仕至蘭溪州判官今獲觀於其孫光大之彛齊¶
　老成典型不可復見矣尚賴翰墨文章有以見其風¶
<pb:KR3h0060_WYG_009-39b>¶
　流哉　至正二十年歳在庚子二月望日倪瓚謹題¶
　余聞荆溪有覺軒王先生繇文學起家至蘭溪州判¶
　官生晩不及識聞之四十年見其孫光大出松雪與¶
　先生手筆凡六帋内謂樓居仙人眺入極而自得者¶
　真可企仰光大乞書楮尾於是乎書　至正乙巳冬¶
　十月二十有四日㑹稽抱遺叟楊禎在卷素齋試沈¶
　先生樂墨¶
　義興舊閥之家得松雪翁者元初唯王氏岳氏兩家¶
<pb:KR3h0060_WYG_009-40a>¶
　而已治生唐門幼學之時尚多見之到今五十年來¶
　訖無片紙存者而岳氏之後蓋亦寂&KR0705;無聞焉今觀¶
　彛齊所藏六帖皆翁與其先大父往還書紙墨尚新¶
　則知王氏子孫之賢視它族所守厥有間哉因感而¶
　識之　壬戌歳九月二十又二日為立冬日馬治¶
　　子昂答子誠劄¶
孟頫頓首再拜知州相公子誠閤下孟頫去嵗騎從來¶
呉興因得畧吐久别之懐所恨貧家無可將接坐來簡¶
<pb:KR3h0060_WYG_009-40b>¶
慢知我最深必不見咎别後賤體老病交侵藥裹不離¶
左右者一年于兹獨坐空齋憒悶無聊子誠聞之必能¶
見原耳他人前不欲道也兹承專价惠書就審履候勝¶
常深以為慰承喻三皇廟碑及光福碑銘托愛如此其¶
敢不書但恐筆墨蕪穢不堪上石耳漫爾書付去人更¶
在裁之外䝉潤筆之贈子誠何必爾耶不敢引辭領次¶
惶愧之極草草具瞻餘唯上為國家下為吏民慎謹興¶
息不宣孟頫頓首再拜五月十九日¶
<pb:KR3h0060_WYG_009-41a>¶
　　李西涯跋趙文敏行書坡僊烟江疊嶂卷¶
　松雪大書見者絶少東吳王敬之氏有此其永寳之¶
　正徳十五年十一月十一日李東陽書　正徳戊辰¶
　春三月二十日衡山文璧觀槐兩先生所藏松雪書¶
　為補此圖¶
　　趙子昻書陶詩(陸宅之文功楊/眉菴徐武  䟦)¶
少無適俗韻(一首/)孟頫書似明逺老兄¶
　古者書志凡嘉言譱行聞見必録故經傳皆曰志莫¶
<pb:KR3h0060_WYG_009-41b>¶
　非修齊平治不徒夸多識資譚柄是尚其不經者若¶
　齊諧志怪之類反以資惑聖人無取後世無傳焉魏¶
　晉而下其膾炙人口如世說者亦純駁相半務博者¶
　多資之然去經傳逺矣近世惟宋代特盛客譚筆録¶
　何啻數百家若近思典刑敦倫諸録雖未敢儕諸經¶
　傳然敦倫美俗亦足為風化助彼夷堅酉陽無稽浮¶
　誕適足蠱愚導姦則又甚於齊諧者以是觀之志録¶
　可苟作乎宗人景周博學好古聞善必録皆使言者¶
<pb:KR3h0060_WYG_009-42a>¶
　自書其事大率皆當代賢士大夫嘉言善行將以為¶
　循省資志亦善矣然善可法惡可戒與否則在客之¶
　見與景周之自擇至正甲辰立夏日雲間陸居仁在¶
　千山環翠樓書¶
　松江陸䝉者家富而好禮收蓄古書畫彛器甚多一¶
　旹名人無不獲交有友聞録者楊亷夫陸宅之皆為¶
　之序余亦嘗書數詩與之䝉既死家破於兵此文流¶
　傳竟歸於余前松雪書亦其家故物因合作一軸異¶
<pb:KR3h0060_WYG_009-42b>¶
　時當訪其子孫有識者還之時洪武四年七月十一¶
　日呉門楊基孟載記¶
　趙魏公書于規矩之中自有神仙蛻骨風度楊鐵崖¶
　狂怪不經而步履自髙陸宅之學藏真而自出機局¶
　三公雖髙下不同然皆能以其文章翰墨豪於一時¶
　陸景同不知何人乃能筆而得之留落之餘復為吾¶
　鄉楊先生所輯觀其題識宛然忠厚可掬皆足重也¶
　元聖髙士寳此卷數年矣間出相示因評數語如右¶
<pb:KR3h0060_WYG_009-43a>¶
　　東海徐有貞(武/功)¶
　崇禎癸未重九日寒山趙子恵來吾禾訪女史黄皆¶
　令携其先凡夫所遺物欲售余因得觀此卷并衡山¶
　手録甫田全集李北海墨蹟宋元人畫及古澄泥研¶
　作隂陽對扇開合宋做白玉飛鸞楊萱彩描漆囊魚¶
　耳宣罏種種又子惠近作云盛夏非闗逼歳除凱風¶
　偏不借吹噓抽毫那有生花筆展卷寜無蠧字魚妝¶
　束有懐人杳𣺌榮枯不定任親疎斷雲孤月魂無倚¶
<pb:KR3h0060_WYG_009-43b>¶
　荏苒年華獨掩居欵題扶風馬昭從夫姓也詩與字¶
　不下其先陸卿子至寫生逼真其母氏文淑也惜不¶
　免去婦嘆耳噫佳人薄命自古為然矣(樂卿/筆記)¶
　　鮮于奉常書詞子¶
青天無數白天無數緑水遶灣無數灞陵橋上望西川¶
動不動八千里路　來時春暮去時秋暮歸去又還春¶
暮人生七十古來稀好相看能得幾度　漁陽困學書¶
　　又草書唐絶真蹟(單條/)¶
<pb:KR3h0060_WYG_009-44a>¶
新妝宜面下朱樓深鎻春光一段愁行到中庭數花朶¶
蜻蜓飛上玉搔頭¶
𤣥晏先生好著書懶心久與市朝疎君看黄鵠闗闗去¶
間羡羣鷗戀䑕餘　伯機¶
　後絶兒淵以若為余設者因雙鈎於髙麗帋置諸屏¶
　間云　秀水脈望生識小酉石倉間¶
　¶
　¶
<pb:KR3h0060_WYG_009-44b>¶
　¶
　¶
　¶
　¶
　¶
　¶
　¶
　珊瑚網卷九¶
