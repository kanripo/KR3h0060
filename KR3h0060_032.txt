# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:52.406299
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷三十二
<pb:KR3h0060_WYG_032-1a>¶
欽定四庫全書¶
　珊瑚網卷三十二¶
　　　　　　　　　　　　明　汪砢玉　撰¶
　名畫題䟦八¶
　　高文簡倣老米青緑雲山卷¶
青山半晴雨遥現行雲㡳佛髻欲争妍正空勤梳洗¶
房山高彦敬作於雲巖精舍¶
　呉仲圭云空山兮寂歴石氣蒸兮蘢葱人家兮木末¶
<pb:KR3h0060_WYG_032-1b>¶
　望雞犬兮雲中水流花謝淹冬春兮無窮江亭兮石嫩¶
　靄靄兮深松山中人兮歸來䬃長嘯兮天風　彦敬¶
　尚書弄襄陽墨戲作此圖沙彌老人倣招仙之辭作¶
　此賛白日寒氷手皺龜拆雲川居士應笑我多事饒¶
　舌　至正戊子正月¶
　　高彦敬烟嶺雲林¶
西村元不隔西泠未晚人家户半扄要覔巢居新閣處¶
試從烟雨喚樵青　句曲外史張雨¶
<pb:KR3h0060_WYG_032-2a>¶
江籬漠漠水泠泠林下幽人户未扄睡熟不知春雨過¶
起來雲外數峰青　徐賁次韻¶
一個茅堂何處小橋古木溪灣但見山青雲白不知天¶
上人間　奕¶
漠漠層巒障曉嵐參差沙樹似江南眼明見此房山筆¶
不減當年海嶽菴　逃虛子¶
尚書生長燕臺下慣識風沙草漫野何由得見山水鄉¶
烟嶺雲林逺能冩平時四海作宦㳺高興最愛江南秋¶
<pb:KR3h0060_WYG_032-2b>¶
霅溪清曉剡溪晚間解征轡尋扁舟此中謝屐曽經處¶
半是啼鴉棲鶴樹斷橋旗下問農歸逺寺鐘邉訪僧去¶
風流一沒嵗未遥坐覧遺跡成前朝何當徧覔畫中景¶
聖恩已許作漁樵　高君彦敬號房山拜尚書公畫山¶
水無不佳者未若此幅大有米家意趣静菴張别駕持¶
此晝索余拙作故賦一篇以塞請耳然余老草不工可¶
笑時洪武庚戌嵗三月五日渤海高啓題¶
梅之紅其色也海棠之香其韻致也畫之濃淡其神彩¶
<pb:KR3h0060_WYG_032-3a>¶
也高尚書潑墨濃淡成山林烟雲靈幻神彩飛動其上¶
苑朱梅昌州香海棠乎真散聖安禪自能竒逸　萬厯¶
丙午小春初度日西呉汪砢玉題于自韻山¶
丁巳春余以高彦敬烟嶺雲林與趙文敏杏花書屋倪¶
元鎮翠竹喬柯王叔明鐡網珊瑚及王元章墨梅同供¶
一室時董𤣥宰太史過齋頭見之因評房山云此幅墨¶
氣絶佳其竒爽過南宫猶唐詩之於文選也余請即題¶
是語㑹諸客踵至未果後為姑溪友人賺去不憚千里¶
<pb:KR3h0060_WYG_032-3b>¶
追索不啻珠還合浦也砢玉記於江村¶
　　趙集賢林山小隱圖¶
大徳八年十二月廿日子昂(有呉郡徐霖子仁/林山隠序不録)¶
苕水秋風動白蘋青錢學士玉為人山林物外别成趣¶
造化手中殊有神寒具漫傳誰㸃染京華高卧不埃塵¶
馮君韞匵長懐寳莫負當時此冩真　宗道得此圖因¶
以自號其向歸可知矣余賞之不足附記一律所幸亦¶
同作卷中人耳癸亥重九呉郡祝允明志¶
<pb:KR3h0060_WYG_032-4a>¶
蘇子愛竒石雪浪號齋居米氏寳晉墨標榜亦復如瞻¶
兹小隱圖按境結林廬於焉寓祖述雅致私契余因名¶
寳豈戾匪云賦子虛溪山在屋上流水走堦渠衆鳥鳴¶
樹㒹亦可觀跳魚耕釣托逺心城市即村墟知子日無¶
事垂簾惟讀書　長洲沈周¶
展圖忽有契佳境留待人金陵山水處松雪與傳神子¶
非滑稽口金門為弄臣亦非南昌尉忤世跡埋堙但甘¶
布衣老供稅作齊民白雲自怡悦暇則琴尊親雖遭孔¶
<pb:KR3h0060_WYG_032-4b>¶
璋筆移文空爾陳　嘉禾吕㦂¶
　松雪此圖全法董北苑大著色於絹素上溪山重叠¶
　漁舍秧畦不異武陵風景真肥遯之區恍然如隔世¶
　也　世賢子¶
　　趙承㫖𤣥真觀圖(在絹素上重青/緑山水掛幅)¶
對此山水咏使人塵慮消况兹構真館燕坐逺煩囂¶
青林䕃石牖素雲冠山椒松風和澗泉雜佩生瓊瑶¶
焚香玉女降長齊百靈朝仙道本不逺清都亦非遥¶
<pb:KR3h0060_WYG_032-5a>¶
自嘆衰耆年頗費猿鶴招安得生羽翰從子以逍遥¶
子昻¶
玉堂圖就幾經年秘録清修不卧氊心想逺期三島客¶
夢魂不到九重天逍遥風月山中事放蕩形骸物外仙¶
誰信長生真有訣豈知林下可通𤣥　南屏山夷簡¶
華髪驚心引暮年乆捐燈火伴吟氊迂疎願棄人間事¶
放浪難拘甕裏天丹濟有時飛姹女酒酣長日夢逰仙¶
從今已謝吞腥客秖就洪崖訪太𤣥　關繡¶
<pb:KR3h0060_WYG_032-5b>¶
天慶重啼白髪年儒冠便脱卷吟氊蒼龍復佩遊三島¶
𤣥鶴還騎朝九天靈運誰云先作佛稚川自信後來仙¶
逍遥今出塵寰外應笑揚雄尚草𤣥　京兆宇文公諒¶
樂道幽人已有年蒲團應勝紫茸氊堦前影轉花當檻¶
松外聲高鶴在天盃酒乆疎名利客經書惟考古今仙¶
居㕓亦棄林泉趣何日相依細論𤣥　碧虛道人盛昌¶
月林棲遯樂餘年芳草緑苔為坐氊擬駕雲軿遊碧落¶
還陪羽客聽鈞天興隨緱氏山頭鶴夢入邯鄲枕上仙¶
<pb:KR3h0060_WYG_032-6a>¶
從此超然埃壒表好尋真侣覆𤣥𤣥　盧充&KR1846;¶
趙子昻𤣥真圖不流外郡余慕之乆觀在玲瓏山去郭¶
北一十八里相傳其山産玉怪石萬數旅乎如林孤峯¶
拔秀繚繞雲巒中多洞壑懸崖崖上有沈休文書洞天¶
福地四字後為取石者鑿損舊有雨花菴𤣥真觀長夀¶
塢韻石書院巔有漏月峯子昻築一精舍於其旁供養¶
中峯大師每顧大師必小憇𤣥𤣥堂故得子昻遺跡甚¶
富飛甍華屋鐘鼓相聞迄今並廢按觀建自呉越王世¶
<pb:KR3h0060_WYG_032-6b>¶
出得道真人號𤣥𤣥子者諱龍字雲卿乃妙應淵得慈¶
濟元君之裔子昻族叔也能詩好道中年棄家入山集¶
道藏黄白異術善呼喚風雨而武宗屢聘不就遂採藥¶
海上不知所終至元間谷翁真人從天台忽遇師于山¶
隂道山叩𤣥乞道黙無片言惟授丹一粒而去故谷翁¶
亦得蟬脱云此圖向鎮藏館中後為氷壺先生賺出復¶
易數姓今得覩於幽蘭軒樹石精雅墨妙詩清可為子¶
昻生平得意之作也寳諸寳諸　己酉榖日弁山老人¶
<pb:KR3h0060_WYG_032-7a>¶
高輝志¶
　　趙文敏晝謝幼輿丘壑圖(倣趙千里/著色横卷)¶
黄塵汚人廊廟具蕭散風流誰比數清言善畫浪相傳¶
遺恨千年機上女　呉興姚式題　筠菴¶
　昔顧長康畫謝幼輿於巖石裏人問其故答曰幼輿¶
　一丘一壑自謂過之故宜置此子丘壑中也觀其清¶
　逸標致固足嘉尚然能確守臣節當時同幕罕有及¶
　之者今松雪翁後數百載心領神㑹作為此圖最是¶
<pb:KR3h0060_WYG_032-7b>¶
　位置有方筆意竒妙使長康復生見此必當㸃頭¶
　東廬王琦¶
一丘一壑絶塵坌坐看青山出白雲可使玉堂揮翰手¶
却疑大小李將軍　鄧榆木之¶
身形似鶴鬢毶毶消得松風置一龕幸自清清好山色¶
無縁秪有幼輿堪　虞集¶
論者可方庾亮何如丘壑自專幸甚嘯歌不廢風流圖¶
畫猶傳　宋无¶
<pb:KR3h0060_WYG_032-8a>¶
　右先承㫖早年所作幼輿邱壑圖真跡無疑拜觀之¶
　餘悲喜交集不能去手無言師宜寳之　雍謹書¶
宜著山巖謝幼輿鷗波落月夜忩虛虎頭癡絶無人識¶
把筆臨池每自娯　倪瓉¶
　洪武辛未夏六月十又二日三山周斌西甌趙友士¶
　李鐸上饒梁鵠同觀于建庠之春風堂¶
　萬厯丁未陳繼儒觀於項孟璜萬卷樓¶
　此圖乍披之定為趙伯駒觀元人題䟦知為鷗波筆¶
<pb:KR3h0060_WYG_032-8b>¶
　猶是呉興刻畫前人時也詩書畫家成名以後不復¶
　模擬或見其杜徳機矣董其昌觀因題己酉九月晦¶
　日¶
　　趙松雪作淵明歸田圖(青緑山水横/卷子昂欵)¶
陶令厭處貴處貧懐反開到官六十日賦辭歸去來輕¶
舟颺素波浦溆相沿洄㣲風吹襟袖飄飄若毰毸衡宇¶
方在瞻候門見僮孩孤松自堪撫三徑從荒萊容膝諒¶
巳安豈受外嫌猜斯人有高蹈千春覧芳埃　允文¶
<pb:KR3h0060_WYG_032-9a>¶
淵明千載人懐惟遇酒開竟辭五斗米浩然賦歸來扁¶
舟下七澤蕩槳聊沿洄頭上漉酒巾鬢髭已毰毸到家¶
俱歡迎老稚雜童孩入門列罇罍相與鋤蒿萊松雪妙¶
㸃筆圖成無疑猜誰云萬古後磨滅同塵埃　趙承㫖¶
此圖設色精妙師伯駒而雜以士氣又非止於伯駒也¶
俞仲蔚詩亦冲逺蕭散可愛因遂和之　茂苑文嘉¶
陶令罷彭澤正及黄花開有酒不辭濁長歌歸去來千¶
載義熈波誰能溯其洄學士葆天真椎髪白毰毸回首¶
<pb:KR3h0060_WYG_032-9b>¶
感宗周擲國一嬰孩藍輿蹇柴桑紫騮㨗蓬萊時暌跡¶
更殊疇能不見猜惜哉丹青美托尚隔雲埃　趙呉興¶
畫陶彭澤歸去來縱極八法之妙不能不落豎儒吻葢¶
以永初之不臣宋與至元之仕元趣相左耳若其風華¶
秀潤標舉超逸虎頭㸃拂雲麾烘染所謂趙郎并其性¶
情而得之者與彭澤人品文章真足三絶又不當以此¶
論也余詩為惡韻所窘不免墜豎儒口業令嗜古見之¶
其不罵為殺風景者幾希書畢一笑　弇州山叟王世¶
<pb:KR3h0060_WYG_032-10a>¶
貞¶
　弇山題䟦載四部藁今得見此卷知此公鍳裁甚確¶
　口業自懴又是翻公案語　其昌¶
　　趙文敏白描淵明像後行書歸來辭(在自製粉/牋上横卷)¶
大徳四年春二月呉興趙孟頫書¶
既書歸來餘興未盡乃作竹石淵明亦當愛此耶¶
虛館坐清曉高秋零露時佳菊秀可餐寒葩含晩滋芳¶
馨𤼵孤思冩此歸來辭餘興猶未巳𤣥玉生瓊枝孰謂¶
<pb:KR3h0060_WYG_032-10b>¶
公子懐不與幽人期撫卷三嘆息係年非義熈　姑蘇¶
王行¶
典午山河已莫支先生歸去自嫌遲寄奴小草連天緑¶
剛剰黄花一兩枝　沈周¶
　右元趙文敏公手摹晉處士陶靖節先生像兼録其¶
　歸去來辭翰墨精妙楮隙復補以竹石且謂淵明亦¶
　當愛此豈謂其辭中偶不及此耶讀其辭想見其為¶
　人文敏公之尚友吾亦想見之矣苐靖節之孤松卓¶
<pb:KR3h0060_WYG_032-11a>¶
　有定見而文敏公之愛或博而不專非後學可輕議¶
　也錫山鄒松石翁珍圖書甚富而於此尤珍之吾亦¶
　想見其尚友矣然獨出以示余豈亦謂知辭中趣耶¶
　書質諸有識者　𢎞治已未仲秋後二日　華亭後¶
　學錢福誌¶
　松雪書歸去來辭前作淵明像後餘興未盡又作竹¶
　石其風流瀟散可以想見予曽見人得一摹石乃東¶
　坡作銘自書後亦作小竹以盡興二公之文采情致¶
<pb:KR3h0060_WYG_032-11b>¶
　大畧相類然也此松雪卷有王行題王行元末人沒¶
　於難詩亦清雅錫山鄒氏家藏　正徳癸酉四月朔¶
　鄞陳沂志(陳氏魯/南朱文)¶
　淵明曠世逸材出處卷舒匹之者鮮矣然耻向官折¶
　腰逹人每恨其𥚹豈先生託此以發歸來之興耶撫¶
　故園而不歸殉㣲官以自失先生固亦齒冷也此卷¶
　乃松雪真跡舊為錫山鄒氏珍藏今歸之楊氏七檜¶
　山房癸巳夏蘇門山人叔嗣赴山西省燈下醉題(東/藪)¶
<pb:KR3h0060_WYG_032-12a>¶
　(白文/印)¶
　松雪作淵明像予見者數幅矣皆不若此卷為佳所¶
　畫歸去來辭用筆尤精不類他本其紙亦松雪齋自¶
　製箋粉中隱起有八分書子昻二字可證也卷末復¶
　作小竹石能令人想見古人雅致極為可愛舊為錫¶
　山周炫家藏嘉靖戊子夏予寓蘇王氏水閣中作溪¶
　光詩成炫從弟煌偶見之求書一通以去更嵗餘¶
　煌忽來余家自言攜此詩歸得消其家門骨肉之禍¶
<pb:KR3h0060_WYG_032-12b>¶
　其事有出於意料之外者因以此卷為贈予辭之再¶
　四委之而去瓊瑶之報甚可愧也甚可笑也　癸卯¶
　嵗十月廿日五川居士楊儀書於萬卷樓中　(楊夢/羽氏)¶
　　(華隂/世家)¶
　　趙魏國臨羲獻像卷¶
僕於京師見周文矩畫羲獻像歸而摹之時皇慶二年¶
夏五月也　呉興趙孟頫題¶
　後為姚公綬作羲獻二傳又有楊循吉吕㦂諸人䟦¶
<pb:KR3h0060_WYG_032-13a>¶
　崇禎戊辰秋此卷在予家數月玉水記¶
　　松雪翁桐隂高士圖¶
延祐桼年十月八日子昻畫¶
　玉立桐隂十畆蒼托根何必在朝陽迎風&KR0609;&KR0609;秋聲¶
　早灑雨隂隂月色涼勝事只消琴在膝野情聊倚石¶
　為牀髙人自得坡頭趣不為花開引鳯凰　古涪鄧¶
　文原題¶
　　又玩花仕女圖(絹素上重/着色掛幅)¶
<pb:KR3h0060_WYG_032-13b>¶
至元　年　月　　作翫花仕女圖子昻(小楷/書)¶
此余少年所作今十餘年矣嵗月易邁悲夫子昻再題¶
(篆/書)¶
　是圖為項又新家物董𤣥宰嘗共余過之時懸畫於¶
　讀易堂之松軒𤣥宰翫賞不已曰似此光景應為管¶
　夫人冩照耳聞松女徐安生曽倣其意作惜花春起¶
　早麗人披霧縠綰結於胷前薄映雪膚淺靸落紅苔¶
　翠憑欄看牡丹緑竹叢繞其後露華尚滴滴也余亟¶
<pb:KR3h0060_WYG_032-14a>¶
　覔之不得無何人新物故所藏多散逸余得其書畫¶
　數拾種趙筆其一焉紅亭翠篠間高峯兀立姚黄魏¶
　紫參差其下玩花人正與徐娘當年所冩惜花人相¶
　若因念安生遺艶未知落誰手而又新墓木已拱不¶
　能不動念歳月易邁同文敏公之悲感云　封禺添¶
　屬玉水汪砢玉識于月香居¶
　　趙承㫖停琴撥阮圖(項子京題籖/雙幅卷堂畫)¶
大徳五年秋八月呉興趙孟頫作髙逸圖¶
<pb:KR3h0060_WYG_032-14b>¶
　重青緑雲山巖下正靣坐一髙士葛巾深衣背靣坐¶
　一高士黒冠撥阮右有大松二樹樹旁童子鴛髻大¶
　䄂雙結手捧石榴一盆山足多鹿䓤花樹根細楷書¶
　欵脉望生記¶
　　又杏花書屋圖(余得後未幾而/去詩欵俱失記)¶
書法二王畫法顧陸自宋元名家得其法者有幾而松¶
雪翁乃兼之今觀此圖緑隂青樾紅雪飄香幽人兩兩¶
向書屋敲落日看杏花種種入神境更靚妝明媚仍¶
<pb:KR3h0060_WYG_032-15a>¶
不失淡掃蛾眉之致有顧陸不得專美於前矣固能榮¶
際五朝名滿四海也歟玉水子識(萬厯乙/卯冬日)¶
　　趙榮禄水村圖(在紙上水墨冩意天啟壬/戌春王觀於陳氏交園閣)¶
子昻水村圖學摩詰在王敬美太常家文太史臨摹一¶
卷如出趙手予於白下得之　眉公陳繼儒¶
　　子昻春郊挾彈圖¶
公子翩翩出大堤玉驄踏碎落花泥叮嚀莫打黄金彈¶
恐有慈烏枝上棲　金華宋濓¶
<pb:KR3h0060_WYG_032-15b>¶
洛陽二月百花紅金谷春閒歩障空匹馬閒行芳草地¶
金丸十二盡皆空　胡儼若思¶
趙松雪宋宗室畫唐馬稱第一至今筆跡儼若生張弓¶
彈雀意氣横㑹將文墨動元主拜官翰林貴無比詩辭¶
婉麗字風流千金未許易片紙金蓮醉送玉堂仙父子¶
歸來共被眠錦䌫牙檣非昨夢豈無十畆種𤓰田李潭¶
州文丞相口血模糊尸鐵强一瓣香為有此何人慷慨¶
崖山死董狐有筆直如絃元宋分明兩青史　至正十¶
<pb:KR3h0060_WYG_032-16a>¶
年十月一日余過金華訪隱直雪坐草堂上有客自青¶
城來亦同居客邸夜坐焚譚出此挾彈圖命題雪寒筆¶
凍書不成字見者掩口　黄溍題¶
手挽青絲跨玉驄乘凉挾彈落花風應知田野經行處¶
盡在咨詢一念中　黄花老人¶
誰畫開元玉雪驄黄門待駕驟春風南薫殿上承恩日¶
只有車書四海同　虛白道人¶
草軟坡平午樹涼玉驄挾彈過山陽曽知亦有無閒者¶
<pb:KR3h0060_WYG_032-16b>¶
馬上雞聲滿地霜　胡廣¶
　趙呉興挾彈走馬圖余以丙申嵗得之武林是時又¶
　有支遁洗馬圖亦呉興筆今皆與好事者相易古畫¶
　葢余好山水于畫馬非所習我用我法耳　董其昌¶
　戊申重題於雪浪軒¶
　　趙呉興秋原牧馬圖(淺着色在絹素/上馬凡有五)¶
健馬奔泉如渇虹活馬浴水如㳺龍竦身作勢蹴厚地¶
仰首噴沫生長風倦思滚塵痒磨樹似是馬牙通馬語¶
<pb:KR3h0060_WYG_032-17a>¶
莫將意態問丹青天機正在忘形處　西涯¶
　　趙文敏秋郊飲馬圖¶
皇慶元年十一月子昻¶
　右趙文敏公秋郊飲馬圖真跡予嘗見韋偃暮江五¶
　馬圖裴寛小馬圖與此氣韻相望豈公心摹手追有¶
　不期而得者耶至其林木活動筆意飛舞設色無一¶
　㸃俗氣高風雅韻沾被後人多矣　奎章閣學士院¶
　鍳書博士柯九思䟦¶
<pb:KR3h0060_WYG_032-17b>¶
　　趙氏三世作人馬圖長卷(在楮上/最精)¶
元貞二年正月十日作人馬圖以奉飛卿亷訪清玩呉¶
興趙孟頫題¶
　右第一幀子昻畫奚官牽澹黄馬西向¶
至正十九年己亥秋八月余寓武林一日韓介石過余¶
道松江同知謝伯理雅意俾介石持所藏先平章所畫¶
人馬見示求予於卷尾亦作人馬以繼之拜觀之餘悲¶
喜交集不能去手余雖未識伯理嘉其高致故慨然為¶
<pb:KR3h0060_WYG_032-18a>¶
作以授介石歸之伯理云　趙雍書¶
　右第二幀仲穆畫畨人牽驄馬西向¶
先大父魏國公所畫人馬圖裝潢成卷復請家君作于¶
後而亦以命余竊惟伯理之意豈欲侈吾家三世之所¶
傳歟自非篤於精雅不能用心若此也遂不辭而承命¶
時至正己亥冬十月望日也承事郎江浙等處行中書¶
省檢校官麟識¶
　右第三幀彦徴畫奚官牽玉花驄西向¶
<pb:KR3h0060_WYG_032-18b>¶
　呉興趙公文章政事見重前代又以其餘以適情於¶
　翰墨之内故字畫之工㸃染之神妙天下而子孫亦¶
　克承其志焉清江王氏希和持其所藏公家三世所¶
　作人馬圖以示余葢自子昻公為之祖仲穆公為之¶
　子彦徴公為之孫覩其顧視隨立尊卑秩然親誼藹¶
　然然後知名賢措思運筆雖於圖冩之末而寓乎天¶
　理人心之正使後人於一展卷之頃孝敬之心自不¶
　能不興起於其衷也况蘭筋麴膝方首厚蹄目如懸¶
<pb:KR3h0060_WYG_032-19a>¶
　鈴光流紫電竒情妍態宛如鏘如曄如翔如實可以¶
　充天閑而鳴和鸞也又何必伯樂之經九方臯之法¶
　然後可以見之哉希和今世名家素勤詩禮之教鄉¶
　先生稱道之者日益著是猶驥有其徳而又得其所¶
　養者它日充天閑鳴和鸞今將於此圖而徴希和之¶
　所至也再閱是圖敬書於後時永樂元年冬十一月¶
　五日將仕佐郎臨江府儒學教授錢塘沈大年¶
　清江王均希和所藏松雪齋三世人馬圖暇日持以¶
<pb:KR3h0060_WYG_032-19b>¶
　示余余獲拜觀先朝文獻之懿繼述之雅亘古今而¶
　希有也楚書曰楚國無以為寳惟善以為寳希和寳¶
　此以傳家其亦善人也三肅以還珍重珍重永樂三¶
　年春龍在乙酉三月廿日前進士胡誠拜書(集賢長/子鳯字)¶
　(允文畫蘭竹與廼父/亂真集賢每題作已)¶
　　趙子昻仲穆彦徴三馬圖¶
延祐五年九月既望畫於大都寓舍子昻¶
　右第一幀趙魏國畫青驪一疋¶
<pb:KR3h0060_WYG_032-20a>¶
至正十九年嵗己亥秋九月畫於龍華寳閣仲穆¶
　右第二幀趙總管畫玉花驄一疋¶
至正庚子十月初吉為雪庭作于錢塘龍筆閣彦徴¶
　右第三幀趙知州畫赤驥一疋¶
僧房曾見冩麒麟人已云亡紙墨新寂寞九原無弔處¶
至今猶見執鞭人　驥子生來骨相竒滿溝汗血落胭¶
脂空門縱有馱經日得似牽過白玉墀　廬陵張昱為¶
雪庭禪師題¶
<pb:KR3h0060_WYG_032-20b>¶
右湖州路總管趙公仲穆其子莒州知州趙彦徴所畫¶
一馬氣韻精神各得其妙總管筆法得曹將軍為多知¶
州筆法得韓幹為重獨文敏公兼曹韓而得其神妙此¶
所以名重千古無愧前人雪庭禪師與總管公為心交¶
父子之間同為知己王䝉在文敏公為外祖總管為母¶
舅知州為表弟豈敢品題哉實識悲感耳　王䝉謹書¶
松雪當年稱獨歩子孫今日繼遺風香凝淡墨連錢碧¶
色染秋毫汗血紅濟濟奚官顔似玉昻昻龍種氣如虹¶
<pb:KR3h0060_WYG_032-21a>¶
春風滿轡初牽出對立長鳴冀北空　燕山哈珊沙(下/用)¶
(朱文子/山圖書)¶
呉興妙筆傳家世總畫天閑汗血駒萬里歸來秋露曉¶
圉人牽去牧龍芻　太守舊圖如璞玉拾遺新畫抵南¶
金玉驄已向天閑老赤驥猶懐萬里心　大食哲馬¶
郭石之題趙文敏畫馬云世人但説李龍眠那知已出¶
曹韓上文敏見之謂曹韓固不敢當使龍眠在固當與¶
抗衡也其自許如此錫山安君嘗得其子集賢諸孫彦¶
<pb:KR3h0060_WYG_032-21b>¶
徴畫聯為軸王叔明題其後並論其父子筆法所出而¶
尤甚稱文敏得曹韓之妙顧卷中無文敏之筆非闕典¶
歟安君乃别購文敏一馬標諸卷首遂成合璧持來示¶
余俾題其後於戲曹韓龍眠盛矣然其後皆無所聞豈¶
若趙氏祖子孫三世具于一軸之中而並臻其妙殆古¶
今一見耳豈曹韓諸人所得而擬耶若安君者其亦知¶
所尚哉(安君名國字民太/號桂坡錫山人)　嘉靖壬辰三月既望文徴¶
明題¶
<pb:KR3h0060_WYG_032-22a>¶
　　趙魏國雙馬圖¶
飛騰自是真龍種健筆何年貎得來照室神光欲飛去¶
秘圖不敢向人開　至正二年四月廿二日子昻¶
舊圖如璞玉遺墨等南金莫向天閑老猶懐萬里心¶
大食哲馬¶
天閑曾識玉花驄神駿驍雄萬馬中老去人間空見畫¶
王孫遺墨動秋風　林鏞¶
大宛貢馬從西土來識天家十二閑駿骨不居千里後¶
<pb:KR3h0060_WYG_032-22b>¶
黄金已在築臺間　雲東逸史¶
如鹿如龍出宛西竹批雙耳玉為蹄大宛逺貢天朝用¶
牽入君門不敢嘶　江隂卞榮¶
西極飛來八尺龍方臯一見萬羣空太平時節無征戰¶
辜負華山汗血功　趙呉興畫馬真與韓曹抗衡此卷¶
尤為合作後有雲東題咏必江南好事家所藏可寳也¶
其昌¶
　　趙承㫖畨馬圖¶
<pb:KR3h0060_WYG_032-23a>¶
至大三年九月廿一日子昻¶
一馬形軀百法全生時靈氣取山川英雄正用同生死¶
那忍無聲立仗前　海粟(下有怪怪道/人朱文印)¶
　京口郭畀天錫敬觀松雪翁唐畨馬圖¶
神駒初墮地雷電飛海水三嵗不敢騎萬里獻天子¶
翰林直學士虞集題¶
　奎章閣鑒書博士丹邱柯九思敬仲審定¶
曲江洗刷雲滿身雄姿逸態何超羣眼中但覺肉勝骨¶
<pb:KR3h0060_WYG_032-23b>¶
幹也合讓曹將軍嗟哉今人畫唐馬藝精亦出曹韓下¶
玉堂學士重名譽一紙千金不當價山忩擁雪觀晝圖¶
據鞍便欲擒於莵天厩真龍有時有老杜歌行絶代無¶
　史官察伋士安¶
　　趙松雪作二胡羊逸筆(題䟦已刻六硯齋三筆/反遺其自䟦因補此)¶
子昻肖物之妙無所不造極此二紙乃其偶作而宛然¶
置人于黄沙白草間評者紛紛徴蘇卿事我恐此妙趣¶
正復當靣蹉過也吾深嘆其亡羊　春波竹懶李日華¶
<pb:KR3h0060_WYG_032-24a>¶
　　趙榮禄畫杏花鸂鶒并題¶
余嘗泛舟溪上因過下若時值杏花盛開溪邉鸂鶒黄¶
色可愛恍如徐熈畫中行也乘興作此以記嵗月云至¶
大二年二月九日　子昻¶
　　趙魏公落花㳺魚圖¶
溶溶緑水濃如染風送落花春幾多頭白歸來舊池館¶
閒看魚泳白漚波　延祐三年二月六日春雨初霽溪¶
光可人乗興作落花㳺魚圖就賦詩其上殊有清思耳¶
<pb:KR3h0060_WYG_032-24b>¶
進之在坐以為何如呉興趙孟頫¶
　　趙集賢飛白石墨竹(絹素上/掛幅)¶
近水秋山兩㟁青明朝歸去獨揚舲平生是箇知音客¶
纔過柯亭子細聽　子昻¶
　　管夫人題漁父圖¶
人生貴極是王侯浮利浮名不自由争得似一扁舟弄¶
月吟風歸去休　管道昇¶
𣺌𣺌烟波一葉舟西風木落五湖秋盟鷗鷺傲王侯管¶
<pb:KR3h0060_WYG_032-25a>¶
甚鱸魚不上鈎趙孟頫¶
　　又懸崖朱竹掛軸¶
網得珊瑚枝擲向篔簹谷明年錦䙀兒春風生靣目¶
朱竹古無所本宋仲溫在畫院卷尾以朱筆掃之故張¶
伯雨有偶見一枝石竹之句　楊維禎¶
瀟灑三君子是伊親弟兄所期持大節莫負嵗寒盟¶
赤城陶君故家子也余寓西湖之東九成時來㑹談論¶
竟日退有不忍舍者其仲季皆清爽真芝蘭玉樹百十¶
<pb:KR3h0060_WYG_032-25b>¶
晉之王謝家也遂題而歸之　已丑夏五月二十二日¶
㑹稽王冕¶
　　又畫梅二幅¶
幽姿不入少年塲無語只凄涼一个清虛身世十分冷¶
澹心腸江頭月底新譜舊恨孤夢清香任是春風不管¶
也曽先識東皇　冬日集陳惟寅兄醉香館出示管夫¶
人畫梅有感題之　倪瓚¶
欹帽垂鞭送客回小橋流水一枝梅醉後紅綃都不記¶
<pb:KR3h0060_WYG_032-26a>¶
剰有幽香却觧逐人來松畔竹間頻置酒攜手與君看¶
到十分開少壯相從今雪鬢因甚流年清興兩相催¶
庚寅臘月同天台陶九成訪雲棲子於玉山草堂是日¶
㣲雪着紅梅上雲棲子見示管夫人雪梅與今日情境¶
適合因題一調定風波云瓚記¶
　　管仲姬着色蘭花卷¶
善畫蘭者故宋推子固吾元稱子昻堪為伯仲兹卷管¶
夫人所繪非固非昻復有一種清姿逸態出人意外且¶
<pb:KR3h0060_WYG_032-26b>¶
以承㫖手筆六法並臻尤稱雙璧得未曽有以余仲蔚¶
蓬蒿而獲擊此于目頓覺埃垢盡洗五體俱香矣徃復¶
披玩不能釋手敬識而歸之　陸源¶
管夫人畫竹與大士像恒多蘭亦僅見一斑今于李夢¶
然獲觀六種種種精妍碧葉丹英玉莖水石掩映葳㽔¶
荏苒恍若翩翩於湘江楚畹間幽芬可挹堪與盈川賦¶
子昻書争工公其十襲秘之勿輕視俗眼也　徐緬¶
　余家有漳蘭數十碙培之多歴年所矣每花發則燁¶
<pb:KR3h0060_WYG_032-27a>¶
　燁猗猗罏薰可罷欲一冩其幽致恨無好手弄芳一¶
　旦得管氏蘭卷正貎漳種初作兩葉一莖花漸増至¶
　後繁英叢帶墨巒間更疎秀可喜夫人其化工在握¶
　矣余即以宋玻璃盞白玉柄紅拂水精辟邪壓繡易¶
　之嘗攜以遊秣陵嵗餘雖乏家植盈庭然時一展玩¶
　此圖覺滿前皆九畹香也　尋香客子汪砢玉識於¶
　味蘭居¶
　　趙魏國題子仲穆畫幅¶
<pb:KR3h0060_WYG_032-27b>¶
昨自杭回道經茅山西墅時夕陽欲墜松如偃蓋水若鳴¶
琴青山萬重白雲千頃山下有乘駿馬者出沒於其間¶
乃天然一圖畫心有所得以目疾未愈不能舉筆因命¶
子雍代之至大四年五月既望識于鷗波亭雲白山青¶
幾萬重溪邉遊子馬如龍眼前有景畫不盡歸去鷗波¶
命阿雍　子昻¶
　壬戌之秋義興呉友攜此幅來殊堪鍳賞舫中設古¶
　虬根榻天然無琢㾗瑩潤如玉真竒物也玉水¶
<pb:KR3h0060_WYG_032-28a>¶
　　趙仲穆自題畫黄梁夢贈張伯雨¶
舉世通驚夢一塲何須扺死説黄粱勸君切莫頻開口¶
恐起癡人論短長¶
　　趙仲穆天閑騏驥枝山題(人凢十有三馬/十有六猿一)¶
騏驥昔在人間繼在毫墨今歸吾賈君駿在君矣走千¶
里價千金浴瑶池而秣天山衛龍墀而驂鸞輅一旦事¶
耳君尚稍加剪拂以伺之因君索題為采舊䟦語掲諸¶
前而漫贅斯説　嵗丁卯夏日蘇人祝允明記　(希/哲)¶
<pb:KR3h0060_WYG_032-28b>¶
(枝指/道人)　(呉下/阿明)¶
騏驥驊騮世有之不逢伯樂自長嘶却憑筆貎千金骨¶
誰信相知是畫師　呉郡唐寅　(南京/解元)¶
畫史畫馬妙自知筆端變態毛骨竒長嘶逸歩畫不出¶
幾番吟詠少陵詩　宗正¶
　　趙仲穆沙苑牧馬圖(着色小/横披)¶
沙樹歴歴沙草荒江上誰開芻牧塲羣馬所聚何劻攘¶
飲秣而俯嘶而昻訛踶浴滚逐且驤或乳或卧或軋瘡¶
<pb:KR3h0060_WYG_032-29a>¶
三縱五横不成行五花雜沓駁而黄烏騅赤兎照夜白¶
連錢桃花鬬文章牝兮牡兮未可辨亦莫可識駑與良¶
相骨相肉信已矣老夫兩眼徒茫茫但愛各各無羈韁¶
自縱自得肥更光肥哉肥哉空老死未試何以知爾長¶
我知馬亦待駕御人馬兩得氣始揚請看溝汗流血漿¶
争前欲縳左賢王追風逐電一般走五十之中當有强¶
　右馬五十疋畫者各極其態金鍳為趙仲穆親筆而¶
題其上如此成化嵗在乙酉十月望沈周¶
<pb:KR3h0060_WYG_032-29b>¶
仙驥凢駘乆混同伊誰能使冀羣空拳竒獨有青龍骨¶
合作觀風御史驄　甲子仲吕之月呉瑄題奉全卿憲¶
副是月既望日¶
　　唐子華松石才子圖(絹素/掛幅)¶
霅水唐翁鶴髪垂郭熈松石晚尤竒(闕/)　　　　　思¶
誰見清吟擁鼻時　瓉題唐子華畫松石才子圖此幀¶
葢唐君得意筆也甲寅三月拈花室中覧¶
　子華學松雪得其華潤森鬰之氣詩有味外味稿¶
<pb:KR3h0060_WYG_032-30a>¶
　　陸行直碧梧蒼石圖(在絹上/掛幅)¶
候蟲凄斷人語西風岸月落沙平流水漫驚見蘆花來¶
鴈可憐瘦損蘭成多情因為卿卿只有一枝梧葉不知¶
多少秋聲　此友人張叔夏贈余之作也余不能記憶¶
于至治元年仲夏廿四日戲作碧梧蒼石與冶仙西忩¶
夜坐因語及此轉瞬二十一載今卿卿叔夏皆成故人¶
恍然如隔世事遂書於卷首以記一時之感慨云季道¶
陸行直題¶
<pb:KR3h0060_WYG_032-30b>¶
斜陽目斷秋晚蘆花岸去信來音俱散漫陣陣新寒¶
驚鴈愁將梧石描成寄情只為思卿筆下淋漓水墨滿¶
空雨響風聲　冶仙陸留題¶
柔腸先斷舟繫汾湖岸别恨離愁秋水漫冩入數行新¶
鴈幽閨蘭夢初成猶將小字呼卿幾㸃梧桐夜雨一天¶
霜月砧聲　梅隱王鉉題¶
因縁未斷江上湖平岸心事留連烟水漫愁見天邊孤¶
鴈買蘭和粉方成因何辜負芳卿老樹不禁風落寒猿¶
<pb:KR3h0060_WYG_032-31a>¶
夜夜哀聲　元卿題¶
翠屏香斷夢繞瀟湘岸舊恨不禁愁汗漫分付秦筝斜¶
鴈呉牋賦恨難成丹青惱殺蘇卿一片碧梧蒼石誰教冩¶
出秋聲　仲輿葉衡謹題¶
西風吹斷帆逈潯陽岸水影碧涵天影漫倒印片雲孤鴈¶
琵琶舊譜新成舟中應有蘇卿愁耳不堪重聽聲聲又¶
復聲聲　徳可徐再思¶
寸腸愁斷目送斜陽岸楓落呉江秋水漫盼殺南來征¶
<pb:KR3h0060_WYG_032-31b>¶
鴈綺忩好夢初成夢回想見卿卿明月西風夜冷蒼梧¶
亂影多聲　竹月道人¶
暮雲飛斷潮落呉江岸憶昔佳人愁思漫那更樓頭聞¶
鴈此時有意還成争知惱殺蘭卿畫作碧梧蒼石至今¶
圖得風聲　青社元卿郝貞題¶
楊枝歌斷春老鷪湖岸可笑楊花飛漫漫却作蘆花孤¶
鴈國香欲賦難成向來錯怨輕卿縱使此心如石不禁¶
梧葉離聲　廬山人劉則梅¶
<pb:KR3h0060_WYG_032-32a>¶
琵琶絃斷冷落汾湖岸月墮湖天波汗漫空憶上林飛¶
鴈誰將蒼石題成才華總是冠卿翻陋梨園舊譜當年¶
靡靡新聲　碧梧蒼石一幅姑蘇汾湖湖天居士陸行直¶
甫之所作行直有家妓名卿卿者以才色見稱友人張¶
叔夏為作古詞贈之所謂多情因為卿卿是也後二十¶
一載行直以翰林典籍致政歸作此碧梧蒼石復與其¶
宗人冶仙話舊因記憶叔夏之贈則張公卿卿皆杳隔¶
塵世矣故并書張詞於卷端當時諸公仍踵而和之其¶
<pb:KR3h0060_WYG_032-32b>¶
辭㫖抑揚凄惋似寓乎悼惜無涯之意然自至治到今¶
又百餘年矣而此圖無恙墨色如新豈非有類岐陽石¶
鼓昭陵蠒紙人人得而珍之耶鄉先生朱公暇日特示¶
余索賦遂書以續貂後公字孟寛號緑疇軒吾鄉詩禮¶
右族其風流醞藉不減行直云緩軒劉稽書¶
　陸季道作碧梧蒼石圖蓋追冩故友張叔夏之詞意也¶
　按季道載叔夏清平調一詞於圖右云云且識其後¶
　曰至治月日與冶仙西忩夜坐偶語及此轉瞬二十¶
<pb:KR3h0060_WYG_032-33a>¶
　一載卿卿叔夏皆成故人卿卿叔夏詞中云不知所¶
　指者誰疑亦當時妓妾之類但不宜序叔夏之上元¶
　室士大夫詩畫絶有可觀梧石清潤大似雲林葢季¶
　道人品亦與雲林相上下恨予生晚不能論其世徒¶
　賞其詞晝而擊節三歎也　正統己未花朝前三日¶
　飲桂林朱孟寛第同觀者屠氷壺陶畊學云¶
右四十餘載前客一清樓下寄題此畫葢稿也頃見劉¶
緩軒所題誠足以啓予之寡陋丙午秋暮孟夏同一感¶
<pb:KR3h0060_WYG_032-33b>¶
懐也幸喬木家遺澤尚存又寛孫綱乞予再題念諸老¶
故物正猶季道之念叔可為之一解頥焉　成化二十¶
二年九月庚申桐邨周鼎時年八十有六¶
　　張子政畫水墨梨花鳴鳩小幅(在白宋/紙上)¶
子政為文敏春雨鳴鳩圖(下有朱文守中印印/又朱文張子政氏)¶
梨花枝上雨班班春滿西園十二䦨何事錦鳩聲不絶¶
隂雲連日䕶溪山　釣鰲¶
一枝湘玉翠烟輕數㸃梨花雪色明上有鳴鳩正喚雨¶
<pb:KR3h0060_WYG_032-34a>¶
江南江北動春耕　丹上樵(下有朱文/三省印)¶
榖雨暗時鳩亂鳴梨花枝上四三聲春風處處催耕急¶
不似尋常百囀鶯　天台王俊華¶
一樹梨花春帶雨䦨干淚㵼玉容驚夫不也感當時恨¶
應向東風呌不平　沛郡鎦翼南¶
風散蒼雲漾翠光枝浮白雪濕新香數聲催得如酥雨¶
只為幽姿一洗妝　四明王伯煇¶
東風簾捲小紅樓三月梨花呌錦鳩曾記玉人將鳯管¶
<pb:KR3h0060_WYG_032-34b>¶
隔花低按小梁州　朱武¶
自解呼名繡領齊梨雲竹雨暗寒溪東風却憶江南北¶
桑柘邨深處處啼　呉郡梁用行¶
故園烟樹隔重重夢斷梨花小院空自是啼鳩心獨苦¶
一聲聲似怨春風　呉興孫奕¶
　　柯敬仲墨竹¶
石如飛白木如籀冩竹應須八法通若也有人能㑹此¶
須知書畫本來同　柯九思善畫竹石嘗自謂冩幹用¶
<pb:KR3h0060_WYG_032-35a>¶
篆法寫枝用草書法冩葉用八分或用魯公撤筆法木¶
石用金釵股屋漏㾗之遺意水晶宫道人¶
　　丹丘自題晝竹¶
生意滿孤根香凝粉節痕驚看雷雨夕化取老龍孫¶
故人能冩竹標格似湖州静對西忩下清風滿紙秋(此首/失欵)¶
奎章閣上恣臨摹高節偏承雨露多冷澹故能追石室¶
蕭疎應不減東坡　張雨¶
　　楊鐡崖題柯敬仲畫¶
<pb:KR3h0060_WYG_032-35b>¶
翠竹猗猗山石青慧雲寺近浙江亭明年我亦南屏住¶
林下同翻貝葉經　維禎　又題　架壑截流安尺宅¶
客來如入市簷壺百年身外樗蒲局四月山中櫻筍厨¶
雉雊烟叢朝日上魚潛瓦影夕涼初自餘眠食都忘却¶
更擬求觀後世書¶
　老鐡欲求觀後世書吾輩可失目前帙耶乃余雖百¶
　拙惟此一勤或亦無愧於古人歟樂卿漫記¶
　　王若水畫虎頭鷹¶
<pb:KR3h0060_WYG_032-36a>¶
若水王淵作新篁花石石上立雙鷹其雄者頭有兩角¶
面如怒虎胷紋繡錯可異俗名虎頭鷹即杜工部所咏¶
二角鷹目如愁胡視天地也雌者則局形如雉有杉雞¶
竹兎俱可狎耳噫浩呼洶中有萬里之長江廻風滔日¶
孤先動此畫其足吞之乎　萬厯己未天中節汪砢玉¶
鍳藏并識¶
　¶
　¶
<pb:KR3h0060_WYG_032-36b>¶
　¶
　¶
　¶
　¶
　¶
　¶
　¶
　珊瑚網卷三十二¶
