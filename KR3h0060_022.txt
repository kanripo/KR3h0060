# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:52.107233
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷二十二
<pb:KR3h0060_WYG_022-1a>¶
欽定四庫全書¶
　珊瑚網卷二十二¶
　　　　　　　　　　　　明　汪砢玉　撰¶
　法書題跋¶
　　宋宣和癸夘御府所藏(見鐵圍/山叢談)¶
晉二王破羌路神諸帖首為竒絶　唐人用硬黄臨二¶
王帖至三千八百餘幅　顔魯公墨蹟至八百餘幅歐¶
虞褚薛及名臣李太白白樂天等書字不可勝㑹(命宋/喬年)¶
<pb:KR3h0060_WYG_022-1b>¶
(掌之後繼/以米芾輩)¶
　　宋潤州蘇氏家藏(見淮海張邦/基墨莊漫錄)¶
太宗賜易簡御書宋玉大言賦并名真戒酒批答　鍾¶
繇賀吳滅闗某上文帝表　王右軍答㑹稽内史王述¶
書雪晴寄山陰張侯帖　獻之秋風詞　梁蕭子雲節¶
班固漢文　唐褚遂良模本蘭亭　李太白天馬歌¶
賀知章醉中吟　張旭書逸人壁　顔魯公進文殊碑¶
　讀李陽氷篆　新泉銘　永禪師真草千文　齊已¶
<pb:KR3h0060_WYG_022-2a>¶
題贈(以上皆/真蹟)¶
　　米南宫書史(元章云余閲書白首無/魏遺墨故斷自西晉)¶
晉賢十四帖檢校太師李瑋於侍中王貽永家購得第¶
一帖張華真楷鍾法次王渾次王戎次陸機次郗鑒次¶
陸統表晉元帝批答次謝安次王衍次右軍次謝萬兩¶
帖次王珣次臣詹晉武帝批答次謝方回次郗愔次謝¶
尚内謝安帖有開元印縫兩小璽建中翰絲乾筆所書¶
鋒勢鬰勃揮霍濃淡真如烟雲變怪多態清字破損余¶
<pb:KR3h0060_WYG_022-2b>¶
親臨得之¶
濮州李丞相家多書畫其孫直秘閣李孝廣収右軍黄¶
麻紙十餘帖一様連成卷字老而逸暮年書也畧記其¶
數帖辭一云白石枕殊佳物深感卿至一云卿事時了¶
甚快羣凶日夕云云此使鄴下一日為戰塲極令人惆¶
悵豈復有慶年之樂耶思卿一面無縁可歎可歎一云¶
九日以當力見一云重熙八日過信安一云祠物皆治¶
䕶信到便遣來謝云善錯也一云忽書云忽今送一云¶
<pb:KR3h0060_WYG_022-3a>¶
鶻等不佳令人弊見此輩吾衰老不復堪此餘不記也¶
後有先君名下一印曰尊徳樂道先君嘗官濮與李柬¶
之少師以棋友善意其奕勝之予時未生此帖世未見¶
其此故是右軍名札又有歐陽詢故事十餘帖老筆相¶
連其子通書評書一卷又張顛絹帖一卷七八帖乃少¶
時書並在孝廣處¶
王羲之來戲帖黄麻紙字法清潤是少年所書滿一幅¶
其間數字難辨六朝冩經褊字注之後人復以雌黄塗¶
<pb:KR3h0060_WYG_022-3b>¶
葢歳久膠落字見五分在丁晉公受繪像恩澤者房下¶
云晉公故物也欲以二十千見歸余即以其直取君以¶
與余往來議此帖書粘于後質于其鄰大姓賈氏得二¶
十千葢意其可贖今在賈氏十五年矣曽經人用薄紙¶
搨書墨即透數行仍汙净地可惜其家又有韓擇木八¶
分一卷唐人薄紙摹五帖一幅¶
王羲之筆精帖内兩字集在諸家碑上縫有貞觀半印¶
王獻之日寒帖有唐氏雜蹟印後有兩行謝安批所謂¶
<pb:KR3h0060_WYG_022-4a>¶
批後為答也唐太宗不敬獻之慰問帖故于帖上括去¶
不次獻之白字謂之羊欣以應募而以前帖為薄紹之¶
書跋尾書官姓名云大厯某年日月下刮去古姓名五¶
代人題曰薛邕記之後題一行曰某年和傳遺余押字¶
是薛丞相居正此是和凝丞相改為薛氏故物以遺薛¶
也其後歸王文恵家文恵孫居髙郵并収得褚遂良黄¶
絹上臨蘭亭一本乏貲之官許余以五十千質之余時¶
遷塟丹徒約王君友壻宗室時監羅務令輥亦欲往别¶
<pb:KR3h0060_WYG_022-4b>¶
約至彼交帖王君後余五日至予方襄大事未暇見之¶
事竟見云適沈存中借去吾拊髀驚曰此書不復歸矣¶
余遂過沈問焉沈曰且勿驚破得之當易公王維雪圖¶
其父嘗與見許也余因不復言後數日王君携褚書見¶
過大歡曰沈使其壻以二十星資其行請以二十千留¶
褚書余因不復取後十年王君卒其子居髙郵欲成姻¶
事因賀鑄持至儀真求以二十千售之後蘇頌丞相家¶
與沈之子傳毅同㑹問所在白分與其弟矣翊日蘇舜¶
<pb:KR3h0060_WYG_022-5a>¶
元子云屢見之¶
王獻之送梨帖云今送梨三百顆晩雪殊不能佳上有¶
梨幹黎氏印所謂南方君子者跋尾半幅云因太宗書¶
卷首見此兩行十字遂連此卷末若珠還合浦劍入延¶
平大和三年三月十日司封員外郎栁公權紀細題一¶
行云又一帖十二字連之余辨乃右軍書云思言叙卒¶
何期但有長歎念告公權誤以為子敬也縫有貞觀半¶
印世南孝先字題孝先是本朝王曽丞相字劉季孫以¶
<pb:KR3h0060_WYG_022-5b>¶
一千置得余約以歐陽修真跡二帖王維雪圖六幅正¶
透犀帶一條硯山一枚玉座珊瑚一枝以易劉見許王¶
詵借予硯山去不即還劉為澤守行兩日王始見還約¶
再見易而劉死矣其子以二十千賣與王防太宗書竊¶
類子敬公權能于太宗書卷辨出而復誤連右軍帖為¶
子敬公權知書者乃如此其跋馮氏西昇經唐經生書¶
也乃謂之禇書者何也葢能書者未必能鑒予既跋定¶
之蘇子曕于是題曰家雞野鶩同登俎春矧秋蛇總入¶
<pb:KR3h0060_WYG_022-6a>¶
奩君家兩行十二字氣壓鄴侯三萬籖葢以晉史太宗¶
贊貶子敬也然唐太宗力學右軍不能至復學虞行書¶
欲上扳右軍故大罵子敬耳子敬天真超逸豈父可比¶
也闗景輝家刻石子敬帖節過觸事云云甚竒妙真跡¶
在越州石尤之大夫家今在其子孫尉處¶
晉庾翼稚恭真跡在張丞相齊賢孫汝欽家古黄麻紙¶
全幅無端末筆勢細弱字相連屬古雅論兵事有數翼¶
字上有竇蒙審定印後連張芝王廙草帖是唐人偽作¶
<pb:KR3h0060_WYG_022-6b>¶
薰紙上深下淡筆勢俗甚語言亦俗遂使至寳雜于瓦¶
礫可歎余屢言與汝欽不拆也¶
中貴髙樓楊氏収數帖蕭思話表一思話字有鍾法此¶
乃無而武帝批答四字君臣筆氣一同紙古後破前完¶
此是唐人所為然亦佳作今人不能為也又王珉書真¶
草是真蹟有鍾張法張翼當是作宋翼魏人非真又阮¶
硏草帖竒古非偽又一帖如竹片書亦好事者為之並¶
無古印䟦可考¶
<pb:KR3h0060_WYG_022-7a>¶
陳僧智永真草書歸田賦在襄陽魏㤗處後有一跋題¶
云開成某年白馬寺臨一過潭記白麻紙書世人収智¶
永書未有若此真也虞世南出於此書魏誤題曰虞世¶
南書耳¶
智永千文唐粉蠟紙搨書内一幅麻紙是真跡末後一¶
幅上有雙鈎摹字與歸田賦同意也料是將真跡一卷¶
各以一幅真跡在中搨為數十軸若末無鈎填一字固¶
難辨也是賈安公物作潤筆送王荆公其弟安國得之¶
<pb:KR3h0060_WYG_022-7b>¶
今在葉濤處安國壻也有古䟦云契濶艱難不敢失墜¶
學歐陽訽行體¶
唐摹皇象急就章有𨽻法在故相張齊賢孫直清處右¶
軍唐摹四帖一帖有裹鮓字薛道祖所収命為裹鮓帖¶
兩幅是冷金硬黄一幅是禇薄紙摹右軍摹年更妙帖¶
也其一幅云欲與彦仁集界上平自可且何所諮人乃¶
王道平平其平字音便又見晉人語氣上有𢎞文印印¶
在帖心面上不印縫四邊亦有小開元字印御府帖也¶
<pb:KR3h0060_WYG_022-8a>¶
宋子房収得唐開元摹右軍帖末有李林甫等臣䟦今¶
歸王詵翰林印皆在也内異熱一帖歸薛紹彭¶
唐人摹右軍丙舎帖暮年書在吕文靖丞相家淑問處¶
法書要録載是臨鍾繇帖薛紹彭模得兩本一以見贈¶
唐摹右軍帖雙鈎蠟紙摹末後一帖是奉橘三百顆霜¶
未降未可多得韋應物詩云書後欲題三百顆洞庭更¶
待滿林霜葢用此事開皇十八年三月二十七日參軍¶
學士諸葛頴諮議參軍開府學士栁顧言釋智果䟦其¶
<pb:KR3h0060_WYG_022-8b>¶
尾¶
馮京家収唐摹黄庭經有鍾法后有褚遂良字亦是唐¶
一種偽好物¶
歐陽詢黄麻紙草書孝經是馬季良龍圖孫大夫直温¶
所収今歸薛紹彭家又率更令碧牋草聖四幅在故相¶
齊賢張直清處¶
吕夏卿子通直君有歐陽詢草書干文蔡襄䟦為智永¶
通直出示余欲䟦答以必改評乃䟦君欣然遂于古紙¶
<pb:KR3h0060_WYG_022-9a>¶
上䟦正通直君失其名字¶
李錞収歐陽信行書兵箴是劉冲之丞相家物¶
虞世南頭眩藥方雙鈎模本在鮑思傳家後為俗人添¶
入羲之兩字傳入晉州法帖以為右軍書聾聵可笑¶
世南汝南公主銘起草洛陽王䕶處見摹本云真蹟在¶
洛陽好事家有古䟦後十年見真蹟在故相張公孫直¶
清處其後止貞觀十年十一月丁亥朔十六日小字注¶
云赫赫髙門在裴丞相家是其銘然此幅文但至半而¶
<pb:KR3h0060_WYG_022-9b>¶
止行下有空白紙猶空十一字此葢卒日猶未言塟也¶
闕文尚多安得便言赫赫髙門不當後幅却與前幅不¶
相連屬也其前褾紅綾色如新有名㡬𤣥題其標云故¶
祭酒崔十八丈綽常與冦章賀㧞惎皆以鍳賞相尋每¶
稱伏膺虞書多厯年所自㑹昌以來時覩斯帖因致其¶
真𨽻有加頃年崔文送予兄弟下第東歸必云此去獲¶
見汝南帖亦何減于昇第耶所惜者闕其銘文耳咸通¶
二年春于存神室輟獻子凝良足嗇愛也㡬𤣥不知¶
<pb:KR3h0060_WYG_022-10a>¶
為何人虞帖為時所重如此今好事家絶不曽見真蹟摹¶
本枕卧積時蚛牙頭風四摹帖一闗中刻石帖今法帖所¶
載耳世最少者子敬虞帖今好事家一字亦無耳¶
有人収得虞永興與圓機書一紙剪開字字賣之至礬¶
卿二字得麻一斗鶴口二字得銅瓶一枚房村二字得¶
芋干頭隨人好之淺深¶
唐中書令河南褚遂良所搨晉右將軍王羲之蘭亭集¶
序并諫議大夫栁公權所得羣賢詩御史檢法李公麟¶
<pb:KR3h0060_WYG_022-10b>¶
製圖皆駙馬王晉卿家所藏所謂三絶¶
褚登善枯木賦是粉蠟紙搨書後有未能二字予辨是¶
雙鈎唐人不肯欺人若無此雙鈎二字則皆以為真矣¶
在承議郎壽春魏綸處余于潤州見之¶
文勛有一軸黄麻紙李陽氷少時書¶
吕穆仲侍郎収李陽氷白麻篆一卷筆細與縉雲石刻¶
相似¶
劉涇倅吳時得摹帖一卷乃李懐琳偽作七賢帖後人¶
<pb:KR3h0060_WYG_022-11a>¶
所撰也内摶赤猿帖云僕不想歘爾夣摶赤猿其力甚¶
于貔虎良久反覆余乃觀天背地覩穹亦當不爽但僕¶
之不達安得不憂吉乎報我凶乎詳告三日阮藉白繇¶
君此帖比今刻石字多乃懐琳所撰語也而法書要録¶
所載七賢帖太宗知其偽愛之以貞觀字印之入御府¶
孫過庭草書書譜甚有右軍法作字落脚差近前而直¶
此乃過庭法凡世稱右軍書有此等字皆孫筆也凡唐¶
草得二王法無出其右又有千文一本是少年書不逮¶
<pb:KR3h0060_WYG_022-11b>¶
書譜並在王鞏家今歸王詵¶
張伯髙五帖黄經紙少時書辭云往往興來五指包管¶
等是也在楊傑家傑父學草故収得逐語斷處即剪作¶
一軸黄油拳經紙與王仲至千文一同並無古印䟦伯¶
髙名犯廟諱予與皎然請集中得之¶
唐坰處黄楮紙伯髙千文兩幅與刁約家一同是暮年¶
真蹟每辨六七字刁氏者後有李玉徐鉉䟦為人偽刻¶
建業文房之印印之連合縫印破字每見令人歎息又¶
<pb:KR3h0060_WYG_022-12a>¶
薛紹彭収伯髙少時絹上草書兩幅¶
蘇子純藏張顛草書又蘇泌房所藏詞云國士何日得¶
至南中皆非伯髙真跡亦無古印䟦¶
光八郎帖今歸王詵吕公孺處李邕三帖第一改少傅¶
帖深黄麻紙淡墨淳古如子敬第二縉雲帖淡黄麻紙¶
第三碧牋勝和帖以尚書户部印印縫古印有陳氏圖¶
書勾徳元圖書記唐氏雜迹印丙子嵗第一歸薛紹彭¶
第二歸髙公繪第三歸余¶
<pb:KR3h0060_WYG_022-12b>¶
張長史虎兒等三帖非真蹟在王詵家¶
蘇子才収碧牋文殊一幅曽公妙蹟又有與夫夫帖一¶
幅當是其㛐今在王詵家¶
唐越國公鍾紹京書千文筆筆圓勁在丞相恭公孫陳¶
幵處今為宗室令穰所購諸貴人題皆作智永千文予¶
騐出唐諱闕筆及以遍學寺碑對之更無少異令穰于¶
是盡剪去諸人䟦余始䟦之¶
太師顔真卿不審乞米二帖在蘇澥處背縫有吏部尚¶
<pb:KR3h0060_WYG_022-13a>¶
書銓印與安師文家争坐帖責峽州别駕帖縫印一同¶
争坐位帖是唐畿縣獄状磓熟紙韓退之以生紙録文¶
為不敏也生紙當是草土所用内小字是於行間添注¶
不盡又于行下空紙邊横冩與刻本不同此帖在顔最¶
為傑思想其忠義發憤故頓挫鬰屈意不在字天真罄¶
露在於此書石刻粗存梗概爾余少時臨一本不復記¶
所在後二十年寳文謝景温尹京云大豪郭氏分内一¶
房欲此帖至折八百千衆乃許取視之縫有元章戲筆¶
<pb:KR3h0060_WYG_022-13b>¶
字印中間筆氣甚有如余書者面喻之乃云家世収久¶
不以公言為然¶
峽州别駕帖白麻紙真字云踈拙抵罪也聖慈含𢎞猶¶
佐列藩不逺伊邇是字類糾宗碑清甚又祭濠州使君¶
文鹿肉帖並是魯公真蹟¶
山陽簿張君齊賢丞相之後収魯公二帖云奏事官至¶
又田為憲之功後帖張淑郎官求辟類乞米帖及李太¶
保帖¶
<pb:KR3h0060_WYG_022-14a>¶
曽公一軸五帖見石裔言在兄處¶
送劉太冲序碧牋書王欽臣故物後有王參政名印王¶
云因與唐坰兩出書各誤収卷去坰以將才不偶命而¶
徳其無鄰字剪去碧牋宜墨神彩艶發龍蛇生動覩之¶
驚人不裝背掲去背紙以厚紙散卷之畧出即卷去其¶
子云與智永千文栁公權書栁尊師誌歐陽鄱陽帖並¶
同塟矣亦可歎息也或謂宻為王詵購去¶
劉涇在宿州平生初収白麻紙臨顔書太冲序乃其秘¶
<pb:KR3h0060_WYG_022-14b>¶
笈第一物至潤収封敖行李文饒太尉告許渾詩次得¶
智永板本千文其後得余家十七帖曰本書及曰本告¶
吳融司空圖贈𧦬光歌張顛𧦬光亞棲等書韓馬戴牛¶
栁公權書隂符經有㑹昌日月姓名為馬玘借去未還¶
今知其子永稽能保惜在合肥江南文房物也¶
王仲修収唐湖州刺史楊漢公書有鍾法與襄州羅讓¶
能書碑同余家亦収一紙後題㑹昌年臨冩鍾表今易¶
歸薛紹彭家¶
<pb:KR3h0060_WYG_022-15a>¶
懐素絹帖第一帖胷中刺痛第二帖恨不識顔尚書第¶
三帖律公好事是懐素老筆並在安師文處元祐戊辰¶
嵗安公携至留吾家月餘臨學乃還後有吕汲公大防¶
已下題今歸章惇¶
懐素絹帖一軸雜論故事後人分剪為二十餘處王詵¶
累年遂求足元數又一云史陵者絹帖以六朝古賢一¶
幀易與王詵¶
懐素草書祝融髙坐對寒峯緑絹帖兩行此字最佳紫¶
<pb:KR3h0060_WYG_022-15b>¶
㣲常刻石有六行今不見前四行問夷庚云與王欽臣¶
家雜色纈絹背以詩代懐帖同軸今聞王之子為宗室¶
所購是懐素天下第一好書也¶
懐素草書楮紙三幅在故相洛陽張公孫直清家¶
晁端彦収懐素與皇少卿柬大紙一軸筆勢簡古¶
吕昌道家有懐素兩帖少年所書也今歸錢勰家又王¶
欽臣有懐素以詩代懐寄浩公碧緑地雜色纈上草書¶
老筆特妙¶
<pb:KR3h0060_WYG_022-16a>¶
馮京家収懐素絹上詩一首¶
薛紹彭有懐素一軸絹書肅宗行書綾紙千文購於錢¶
景湛處又王仲至處褚書麻紙一幅楊凝式小字黄麻¶
紙一幅余皆見之歐陽詢孝經一卷薛臨寄錢公未見¶
真蹟¶
洪元慎集右軍越州寺碑真蹟在越州僧正子文處嘗¶
通書許借未果余託提刑喬執中携告往質㸔亦不肯¶
出欲㳂幹至越為家難不果去今要度牒易¶
<pb:KR3h0060_WYG_022-16b>¶
張直清家楊凝式數帖真行甚好劉瑗収碧牋王帖上¶
有勾徳元圖書記保合太和印及題顯徳嵗嘗愛吾家¶
顧愷之净名天女欲以畫易吾答以若有子敬帖便可¶
易伯玉答曰此猶披沙揀金此語甚妙¶
劉涇収許渾烏絲攔手冩詩一百篇字法極不俗第一¶
篇湘潭雲盡暮烟出巴蜀雪消春水來盡是面覩西南¶
世界一段物色自有識者知之剪前一幅易與杜介一¶
幅在王詵處¶
<pb:KR3h0060_WYG_022-17a>¶
唐彭王傳徐浩書贈張九齡司徒告付九齡之孫在其¶
後曲江仲容處用一尺絹書多渇筆有鋒芒辭云主大¶
厦者柱石之力匡帝業者輔相之功生則保其雄名殁¶
猶稱其盛徳飾終未冗于人望加贈特至於國章故荆¶
州大督都張九齡維岳降神濟川作相開元之際寅亮¶
成功讜言定於社稷先覺合於耆蔡永懐賢相可謂大¶
臣束帛所加樵蘇必禁荆州之贈相府未崇爰從八命¶
之秩更重三台之位可特贈司徒嘗借留余家半月¶
<pb:KR3h0060_WYG_022-17b>¶
王詵収勅一道是賜浙西節度旌節與顔魯公前中書¶
門下如今制後郭子儀書名立人無下一畫字長題月¶
日到真卿二字名如今落日押字左手下角孔目官名¶
又知唐勅制皆真名不花押今時以片紙黏於前頭連¶
勅落日書押字如常式文牒似不敬也三公第一等人¶
各書名雖大紙吏文亦足収也許彦先有南州刺史告¶
真卿二字吏部尚書時字甚淳勁¶
唐人臨智永千文半卷在丞相蘇頌家¶
<pb:KR3h0060_WYG_022-18a>¶
蘇州邵元伯収蘇沂所摹張顛賀八清鍳帖與真更無¶
少異又摹懐素自叙嘗歸於家今歸吾友李錞一如真¶
蹟程師孟語余四十千置得古摹蘭亭一本白玉軸欲¶
出示竟不曽取今在子宏處¶
無錫唐氏有雙鈎右軍十七帖有精彩錢唐僧了性収¶
一卷楮紙一同唐坰家有一卷是錢氏物紙白唐氏又¶
収碧綾黄庭經云是褚遂良書非也上有江南李重光¶
清輝二字小印云是丁晉公家族人所質錢氏所収浩¶
<pb:KR3h0060_WYG_022-18b>¶
博帖云臣節分嚴外無掌之所故不薄上而諸位咸有¶
法書臨搨甚多常州使君景湛房下往往為人購去薛¶
紹彭収肅宗千文字也上皆有希聖字印忠孝之家圓¶
錢印錢氏書堂印錢勰房下有史孝山出師頌題作蕭¶
子雲亦竒古又有冩白樂天詩一首是唐人書亦秀潤¶
天氣殊未佳顔魯公帖緑棗花綾是唐人勾填圏深墨¶
淺夫金玉為器毁之則再作何代無工字使其身在再¶
冩則未必復工葢天真自然不可預想想字形大不為¶
<pb:KR3h0060_WYG_022-19a>¶
篤論有人若問此中妙懐素自言初不知却是造妙語¶
既再作不可復得搨而藏諸何陋之有¶
王詵每余到都下邀過其第即大出書帖索余臨學因¶
櫃中翻索書畫見余所臨王子敬鵞羣帖染古色麻紙¶
滿目皴紋錦囊玉軸裝剪他書上䟦連於其後又以臨¶
虞帖裝染使公卿䟦余適見大笑王就手奪去諒其他¶
尚多未出示又予少時使一蘇州背匠之子吕彦直今¶
在三館為胥王詵嘗留門下使雙鈎書帖又嘗見摹黄¶
<pb:KR3h0060_WYG_022-19b>¶
庭經一卷上用所刻勾徳元圖書記乃余騐破者¶
劉原父収周鼎篆一器百字刻蹟焕然所謂金石刻文¶
與上古書相表裏字法有鳥蹟自然之状¶
李公麟収購亦多余皆嘗賞閲如楚鍾刻字則端逸逺¶
髙秦篆果可冠古今法書之首¶
　　米襄陽鍳収法書¶
余白首収晉帖止得謝安一帖開元建中御府物右軍¶
二帖貞觀御府物子敬一帖有褚遂良題印又有丞相¶
<pb:KR3h0060_WYG_022-20a>¶
王鐸家印記¶
晉將軍㑹稽内史金紫光禄大夫王羲之字逸少官舎¶
尚書二帖第一帖易于今坊州使君劉涇第二帖易于¶
禮部員外楊傑唐貞觀御府物至予家貞觀二小璽復¶
合神物離合真有數耶自丙寅至壬午十七年間以紙¶
毛三洗䟦時崇寧紀元五月十五日¶
劉涇於楊傑處得貞觀御府内史官奴帖余以十七帖¶
以下諸物易歸余家先于唐坰處得右軍尚書帖云¶
<pb:KR3h0060_WYG_022-20b>¶
得於僧清道亦有貞觀印印文遂復合仍帶元截紙痕¶
一條故一物也林希見余家此軸歎云秘府所有殆不¶
過是嘗見閣下一卷貞觀字印相去五寸許不相連若¶
真印印則四枚理無平均若偽雕必只一鈕用皆齊一¶
也余聞之愠甚懶展閲愠極試取視之左右上下無一¶
相當者疾呼林過與語所以公撃節曰公此書愈妙也¶
方是時劉涇不信世有晉帖後十五年始得子鸞字帖¶
云是右軍余云恐陳子鸞未經余目後薛紹彭亦云六¶
<pb:KR3h0060_WYG_022-21a>¶
朝書¶
王羲之桓公破羌帖有開元印唐懐充䟦筆法入神在¶
蘇之純家之純卒其家定直久許見歸而予使西京未¶
還宗室仲爰力取之且要約云米歸有其真見歸即還¶
余遂典衣以増其直取回仲爰已使庸工裝背剪損古¶
䟦尾參差矣痛惜痛惜¶
快雪晴時帖云羲之頓首快雪時晴佳想安善未果為¶
結力不次王羲之頓首山陰張侯是真字數行帶行今¶
<pb:KR3h0060_WYG_022-21b>¶
世無右軍真字帖末有君倩二字疑是梁秀縫有褚氏¶
字印是褚令所印蘇氏有三本在諸房一余易得之一¶
劉涇易得無褚印¶
晉太宰中書令王獻之字子敬十二月帖黄麻紙辭云¶
十二月劄至否中秋不復不得想未復還慟理為即甚¶
省如何然勝人何慶等慶等大軍下一印曰鐸書是唐¶
相王鐸印後有君倩字前有絹小帖是褚遂良題曰大¶
令十二月帖此帖運筆如火筯畫灰連屬無端末如不¶
<pb:KR3h0060_WYG_022-22a>¶
經意所謂一筆書天下子敬第一帖也元與快雪帖相¶
連蘇太簡家物上有國老才翁子羙題䟦云遼僧守一¶
所藏先令以命服得之子美子激與余分藏以書畫寳¶
玩易之¶
李氏衛帖云衛稽首和南近奉勅冩急就草遂不得與¶
師書耳但衛不能㧞賞隨世所學規摹鍾繇遂多厯年¶
二十著詩論草𨽻通解不敢上呈衛有一弟子王逸少¶
甚能學衛真書咄咄逼人筆勢洞精字體遒媚師可詣¶
<pb:KR3h0060_WYG_022-22b>¶
晉尚書館書耳仰憑至鍳大不可言弟子李氏衛和南¶
此帖比今閣帖字亦多亦其所撰也次無名帖次郗超¶
帖亦摹入閣帖中次陸機衛恒帖衛亦摹入閣帖也後¶
余以畫易于劉涇分前四帖與李錞皆貞觀間一種偽¶
好物¶
樂毅論智永䟦云梁世摹出天下珍之其間書誤兩字¶
遂以雌黄治定然後用筆今世無此改誤兩字本流傳¶
余於杭州天竺僧處得一本上有改誤兩字又不闕唐¶
<pb:KR3h0060_WYG_022-23a>¶
諱是梁本也¶
蘇耆家蘭亭三本一是參政蘇易簡參贊第二本在蘇¶
舜元房上有易簡子耆天聖嵗䟦范文正王堯臣參政¶
䟦云才翁東齋書嘗盡覽焉蘇治才翁子也與余友善¶
以王維雪景六幅李王翎毛一幅徐熙梨花大折枝易¶
得之毫髪備盡少長字世傳衆本皆不及長字其中二¶
筆相近末後捺筆鈎迴筆鋒直至起筆處懐字内折¶
筆抹筆皆轉側𥚹而見鋒暫字内斤字足字轉筆賊¶
<pb:KR3h0060_WYG_022-23b>¶
毫隨之於研筆處賊毫直出其中世之摹本未嘗有也¶
此定是馮承素湯普徹韓道政趙模諸葛貞之流搨賜¶
王公者碾花真玉軸紫錦裝背在蘇氏舜元房題為禇¶
遂良摹余曰䟦樂毅論正書第一此乃行書第一也觀¶
其改誤字多率意為之有禇體餘皆盡妙此書下真蹟¶
一等非深知書者未易道也第三本唐粉蠟紙摹在舜¶
欽房第二本所論數字精妙處此本咸不及然固在第¶
一本上也是其俗人所摹葢第二本毫髪不差當世有¶
<pb:KR3h0060_WYG_022-24a>¶
十餘本一絹本在蔣長源處一紙本在其子之文處是¶
舜欽本一本歸余家一本在之友處¶
米姓秘玩天下蘭亭法書第一唐太宗獲此書命起居¶
郎褚遂良檢校馮承素韓道政趙模諸葛貞湯普徹之¶
流模賜王公貴人著于張彦逺法書要録此軸在蘇氏¶
題為褚模觀其意易改誤數字真是褚法皆率意落筆¶
餘字皆鈎填清潤有勁秀氣轉搨毫鋩備盡與真無異¶
非深知書者所不能到世俗所収或肥或瘦乃是工人¶
<pb:KR3h0060_WYG_022-24b>¶
所作政當以此本為定壬午閏六月文江濟川洲亭艤¶
寳晉齋艎對紫金浮玉羣山迎快風銷暑九日手装¶
宗室叔盎収蘭亭遂不及吾家本在舜欽本上因重背¶
易其後背紙遂乏精彩然在都門最為佳本王(闕/)求見¶
余家印本曰此湯普徹所摹與贈王詵家本一同今甚¶
思之欲得此以自解爾錢唐闗景仁収唐石本蘭亭佳¶
於定本不及余家板本也¶
泗州南山杜氏父為尚書郎家世杜陵人収唐刻本蘭¶
<pb:KR3h0060_WYG_022-25a>¶
亭與吾家所収不差有鋒勢筆活余得之以其本刻板¶
回視定本及近世妄刻之本異也此書不亡於後世者¶
頼存此本遇好事者見求即與一本不可再得世謂之¶
三米蘭亭¶
羲之玉潤帖是唐人冷金紙上雙鈎摹連在稚恭帖後¶
字大小一如蘭亭想其真蹟甚妙¶
智永臨右軍五帖獲于吳郡末云𤣥度忽腫至可憂慮¶
疾候自恐難耳史稱𤣥度服巨勝實莫知所終此可鍳¶
<pb:KR3h0060_WYG_022-25b>¶
也因托薛紹彭書考妣㑹稽公襄陽丹陽二太夫人告¶
贄為潤筆薛以書畫還往出處必同每以鍳定相髙得¶
失評較¶
宗室令穰収歐陽詢三軸第一軸蘇彦語箴次幅故事¶
兩段有開元縫印翰林之印李林甫臣等䟦及知書樓¶
官字末後唐賊蔣元暉題宣徽兩院使印余以智永三¶
行帖陸柬之頭陀寺碑一幅易得語箴第二軸草帖五¶
紙第三軸行書故事皆有開元姚宋印䟦草帖乃暮年¶
<pb:KR3h0060_WYG_022-26a>¶
書精彩動人行書少時書也¶
唐司議郎陸柬之書頭陀寺前少兩幅獲於吳郡世未¶
有此書内空山字後筆以氏族志檢之父名山才及王¶
詵處収錢氏陸臨蘭亭皆遂空山字王仲孜収蘭亭詩¶
一卷詞云悠悠大象運殆是一種分開物¶
李邕勝和帖余以六朝　古賢韓馬銀博山金華洞天¶
石古鼎復忘記數物易得于吕公孺孫端問處余予嘗¶
以碧牋臨李三帖與真無異吕攜去裝褫矣¶
<pb:KR3h0060_WYG_022-26b>¶
朱巨川告顔書其孫灌園屢持入秀州崇徳邑中不用¶
為䕃余以金梭易之又一告類徐浩書在邑人王衷處¶
亦巨川告也劉涇得余顔告背紙上有五分墨至今装¶
為秘玩然如徐告粗有徐法耳王詵與予厚善愛之篤¶
一日見語曰固願得之遂以韓馬易去尋于劉涇處換¶
一石也此書至今在王詵處¶
楊凝式類顔魯公争坐位帖秘閣校理蘇澥家有三帖¶
第一白麻紙曰景度上大仙第二第三小字與薛紹彭¶
<pb:KR3h0060_WYG_022-27a>¶
家所藏正書相似余三次易得後以第一易與王詵第¶
二易與劉涇余家今収楮紙上詩云春來冰未冸冬至¶
雪初晴為報方袍客豐年瑞已成王以畫易于趙叔盎¶
元章所収尚有王右軍初月帖大令中秋帖陶隠居朱¶
陽帖司空圖贈廣歌吳融博士歌歐陽詢度尚庾亮二¶
帖張長史秋深帖懐素去夏帖¶
　闗蔚宗有褚河南所模虞永興枕卧帖落筆精㣲¶
　僅如絲髪既存骨氣復有精神米見而愛之崇寧間遇¶
<pb:KR3h0060_WYG_022-27b>¶
　其子長源于京口時蔚宗已下世米從長源求此帖¶
　長源靳之曰惟得公陸探㣲師子乃可從之長源復¶
　靳曰此畫不足以當此帖更得公案上盈尺硃砂乃¶
　可又從之長源又靳之曰細思二物皆有愧於虞帖¶
　非得公頭不可乃移書曰頃在揚州蔚宗待我甚厚¶
　示以此帖追想筆法冩一通去較其所藏妙若刻楮¶
　不復能辨¶
　米嘗以九物換劉季孫藏子敬帖不獲其意歉然張¶
<pb:KR3h0060_WYG_022-28a>¶
　芸孫作詩云請君出竒帖與此九物并今日投汴水¶
　明日到滄溟又有破紙博珠玉之句亦可謂膏肓於¶
　書畫者¶
　米西清元暉謂其父所藏晉唐真蹟無日不展于几¶
　上手不釋筆臨學之夜則以小笈寘枕榜每見古帖¶
　不論貲用以購之¶
　　米禮部寳章待訪録(首段本末/前見畫史)¶
晉武帝以下諸名臣十四帖真蹟　武帝王戎書字有¶
<pb:KR3h0060_WYG_022-28b>¶
篆籀氣象竒古墨色如漆紙皆磨破美哉不可得而加¶
矣世之竒書也在駙馬都尉李公炤第¶
謝奕謝安桓温三帖真蹟　麻紙書在李公炤家上有¶
鍾紹京書印竇䝉審定字印印謝安一帖為後人恐墨¶
淡復用深墨填過使人惋怛與前卷並有絹帖書爵號¶
自為名筆¶
庾翼帖　全幅上有竇蒙審定印¶
張芝王翼二帖　非真仝庾帖在張汝欽處¶
<pb:KR3h0060_WYG_022-29a>¶
王右軍筆陣圖　前有自冩真紙𦂳薄如金葉索索¶
有聲章公自云借于趙竦¶
羲之雪晴帖真蹟　在承務郎吳郡蘇激處集賢校理¶
舜欽子也帖尾有古䟦君倩字及褚氏字印¶
逸少稚恭進鎮帖真蹟　麻紙書著作郎王仲修藏¶
官奴帖　雙鈎麻紙本亦在仲修學士處¶
桓温破羌帖　筆法竒絶與稚恭帖同是神物有開元¶
印懐充䟦在蘇澄道淵之子之純判官處¶
<pb:KR3h0060_WYG_022-29b>¶
又王書千文　楮紙上筆力圓熟在宣州觀察支使王¶
詵處故相珪之侄謬題賀知章書于韻字下¶
王右軍紙妙筆精帖有貞觀印王大令今日寒帖有唐¶
氏雜迹印　為故相王曽家物在其孫景融處後為前¶
龍圖侍制沈括存中取之古䟦右軍作羊欣大令作薄¶
紹之仍將大中嵗䟦刮去數字填為薛邕記之而故相¶
薛居正題曰和傳遺余此葢和凝為薛氏故物歸居正¶
耳唐太宗雅不喜子敬故時人以他名名之以應摹所¶
<pb:KR3h0060_WYG_022-30a>¶
謂紹之書曰乃於耳字不刮去及不次獻之頓首字猶¶
在一分許可識大中所䟦既不能辨復為不鍳之人所¶
収遂使至寳永失其真好可痛也(與前畫史/所載有異)¶
王獻之送梨帖有黎氏印連栁公權䟦羲之言叙帖兩¶
行有貞觀半印徐僧權字　在左藏庫副使劉季孫處¶
據栁公權䟦於唐太宗書前雜出獻之書乃將其父¶
書却黏于獻之帖後云又一帖栁誤以父為子矣况¶
不知書者乎¶
<pb:KR3h0060_WYG_022-30b>¶
逸少來戲帖　麻紙上六朝人所臨冩旁注小真字數¶
枚復以雌黄覆之在蘇州故相丁謂孫景處後以一萬¶
質于鄆州梁子志處故相梁適孫也又有唐雙鈎橅帖¶
亦在丁景處某皆有題䟦¶
黄素黄庭經　是銛鋒筆行書恐非右軍殆六朝人所¶
作界行有鍾紹京書印卷末真冩胎仙二字用陳氏圖¶
書又有錢氏忠孝之家印紙䟦云山隂道士劉君以羣¶
鵞獻右軍乞書黄庭經此是也逸少真書此經與樂毅¶
<pb:KR3h0060_WYG_022-31a>¶
論太史箴告誓文累表也蘭亭洛神賦皆行書其他並¶
草書也草十行敵行書一字行書十行敵真書一字耳¶
又續題云此乃明州刺史李振景福中罷任過浚郊遺¶
光禄朱卿名友文即梁祖之子後封博王王薨予獲于¶
舊邸時貞明庚辰秋也晉都梁苑因重背之中書舎¶
人陶榖記是日降麻以京兆安彦威兼副都統米某䟦¶
云印小字乃唐越公鍾紹京印也此書在李太師第固¶
是甲觀¶
<pb:KR3h0060_WYG_022-31b>¶
蘭亭燕集序　唐粉蠟紙雙鈎摹本在蘇激處精神筆¶
力毫髪畢備下真蹟一等此係馮承素輩搨賜大臣者¶
舜欽父集賢校理耆購於蜀僧元靄某與激友善每過¶
公必一出遂親為背飾¶
皇象急就唐橅竒絶　在故相張公齊賢孫名直清字¶
汝欽處今為楚州山陽主簿¶
陳僧智永真草書歸田賦真蹟　在襄陽魏㤗處故南¶
昌人裝題曰虞世南白麻紙有古䟦曰開成五年白馬¶
<pb:KR3h0060_WYG_022-32a>¶
寺臨一過潭記某官潭遊湖外携行賞䟦累日¶
智永千文　唐粉蠟紙搨書有古䟦云契闊艱難不敢¶
失墜信好事也在前國子監直講楊褒處得於外舅王¶
安國某元豐五年過金陵見之内二真字雙鈎填者然¶
人猶未信為搨焉¶
又智永千文　楮紙書唐人臨冩在宣徳郎陳幵處恭¶
公侄作梵夾冊雖非真蹟秀潤圓活逼真今已罕得某¶
嘗三閲¶
<pb:KR3h0060_WYG_022-32b>¶
智永千文半卷　黄麻紙唐人臨書在刑部尚書丹陽¶
蘇頌處¶
辯才弟子草書千文　黄麻紙在龍圖閣直學士吳郡¶
滕元發處滕以為智永書某閲其才空兩才字全不書¶
固已疑之復空永字遂定為辨才弟子所書故特闕其¶
祖師二名耳¶
唐率更令歐陽詢書衛靈公天寒鑿池帖真蹟　麻紙¶
在魏泰處¶
<pb:KR3h0060_WYG_022-33a>¶
信本書荀氏漢書節　楮冊小楷在潭州南楚門胡氏¶
淳處¶
又書道林之寺碑　在潭州道林寺筆力險勁勾勒而¶
成有刻板本又江南廬山多裴休題字塔諸額雖乏筆¶
力皆種種可愛¶
歐陽詢碧牋四聖草帖　仝後虞帖在張汝欽處　秘¶
書少監虞世南書汝南公主墓誌真蹟¶
虞永興積時帖　古雙鈎摹本在承議郎洛陽李熙處¶
<pb:KR3h0060_WYG_022-33b>¶
翰林學士維之孫亦縫有儲氏印某借橅石¶
伯施枕卧帖　雙鈎唐摹本在朝奉大夫錢唐闗把處¶
上有儲氏圖書古印闗嘗謂某曰昔越州一寺修佛殿¶
亍樑棟内龕藏一函古橅數十本所可記者王右軍十¶
七帖世南枕卧帖十鬬九帖禇遂良奉書寧帖上皆有¶
儲氏圖書字印致功精絶毫髪乾濃畢備闗與僧善購¶
得枕卧十鬬九書寧三帖¶
中書令褚遂良書枯木賦　唐粉蠟紙搨書也在承議¶
<pb:KR3h0060_WYG_022-34a>¶
郎合肥魏倫處收以為真蹟魏氏刻石某官杭過潤借¶
觀于甘露寺¶
孫過庭草書干文真蹟　黄麻紙書縫有梁秀才收閲¶
字印王氏圖書隨圏四轉其異製也在王詵處¶
李邕多熱要葛粉帖真蹟　白麻紙上有唐氏雜蹟字¶
印陳氏圖書字印勾徳元圖書記字印紫㣲舎人石揚¶
休故物今在其孫前宿州支使夷庚處¶
李北海四帖内一幅碧牋有唐氏雜迹勾徳元印記陳¶
<pb:KR3h0060_WYG_022-34b>¶
氏圖書與石夷庚所藏多熱帖同在章子厚家¶
唐禮部尚書沈傳師書道林詩　在潭州道林寺四絶¶
堂以杉板薄畧布粉不葢紋故嵗久不脱裴休書杜甫¶
詩只存一甫字某嘗為杜板行以記其事沈牌某官潭¶
借留書齋半嵗搨得其石本為橅石僧希白務于勁快¶
多改落筆端直無復縹緲縈回飛動之勢¶
率府長史張旭四帖真蹟　在杭州陸氏大姓也舊有¶
五帖第一秋深第二前發第三汝官第四昨日第五承¶
<pb:KR3h0060_WYG_022-35a>¶
須今所存四帖汝官後有一古印文記不可辨昨日承¶
須一帖襞紙也陸氏子素從奉議郎闗景仁學闗因借¶
橅三大帖余丱見石本於鎮戎軍及冠官桂林朝奉大¶
夫闗把為使者語及始知石在闗氏二十五官潭杞通¶
判邠州以石本見寄三十五官杭而景仁為錢唐令陸¶
氏子登進士第者來謁與闗謝而閲之既見真蹟獨秋¶
深一帖詰之良久顰蹙而言嘉祐中太守沈文通借觀¶
拆留不還自此不復借出遣工橅得之即歸詰遘弟遬¶
<pb:KR3h0060_WYG_022-35b>¶
時為郡從事乃言在其侄延嗣處今歸余家¶
張右史季明賀八清鑑等帖真蹟　楮紙上筆法勁古¶
不類他書世間季明第一書也在承務郎蘇液處世多¶
石刻¶
伯髙虎兒等三帖真蹟　在王晉卿家¶
太師顔魯公書嶺南刺史綾告真蹟　在朝奉郎臨江¶
許彦先處¶
真卿與李大夫奏事張溆二帖　在張汝欽處¶
<pb:KR3h0060_WYG_022-36a>¶
顔書送辛子序真蹟　楮紙上在寳文閣學士謝景温¶
處前後為好事者以筆描二大印其文亂仍書鉉字其¶
中不合縫鍳非鉉筆甚累墨寳某佐寳文于潭屢經賞¶
閲¶
顔尚書頓首夫人真蹟　楮紙破爛過半在駙馬都尉¶
王晉卿家¶
與郭定襄争坐位第一帖真蹟　用先豐縣先天廣徳¶
中牒起草秃筆字字意相連屬飛動詭形異状得於¶
<pb:KR3h0060_WYG_022-36b>¶
意外也世之顔行第一書也縫有顔氏守一圖書字印¶
在宣教郎安師文處長安大姓也為解鹽池勾當官携¶
入京欲背予得見之安自云李明文鹿脯帖在其家¶
祭叔濠州使君文真蹟　楮紙多改抹安氏携至京¶
顔平原乞米帖真蹟　楮紙上在朝清郎蘇澥處度支¶
郎中舜元子也得于闗中安氏士人多有臨搨本此卷¶
古玉軸縫有舜元字印范仲淹而下題䟦某嘗十餘閲¶
清臣踈拙帖　麻紙書真字清勁秀發亦與李大夫時¶
<pb:KR3h0060_WYG_022-37a>¶
顔貴硤州别駕此顔第一帖也¶
唐彭王傳徐浩書張九齡司徒告真蹟　在其孫曲江¶
人嶺南縣令張仲容處某官於桂林借留半月仍以覆¶
裹欲為重背仲惜其印縫古紙不許九齡神道碑亦浩¶
書¶
楊凝式書三帖　在張汝欽處¶
陳賢草書六七帖　字竒逸難辨如日本書上亦有唐¶
氏雜蹟印在駙馬都尉李公炤家¶
<pb:KR3h0060_WYG_022-37b>¶
韓擇木八分真蹟　楮紙上在丁景處第二行書官位¶
以大字改為中字¶
懐素書任華草書歌真蹟　絹書兩幅字法清逸歌辭¶
竒偉在駙馬都尉王晉卿第尚方有三幅乃其後幅適¶
完嘗請出第觀復歸尚方¶
懐素詩一首真蹟　絹書亦在王晉卿第¶
懐素千文真蹟　在蘇液處沈遘刻板本是也¶
懐素自序　在湖北運判承議郎蘇泌處前一帖破碎¶
<pb:KR3h0060_WYG_022-38a>¶
不存其父舜欽補之¶
懐素草書祝融髙座帖　在王洙參政家¶
又三帖　絹帖云貧道胸中如刀刺第二帖見顔公第¶
三帖律公彂懐素不與世之第一帖也在安氏¶
又書三幅在故相張公齊賢孫汝欽處¶
唐僧髙閑草書千文　楮紙上在承議郎李熙處¶
右目覩¶
王右軍書家譜　在山陰縣王氏家越州教授王渙之¶
<pb:KR3h0060_WYG_022-38b>¶
以書抵某言其有此書¶
逸少玉潤帖　蘇州教授閭丘籲云在承議郎建安王¶
實處有古䟦令裝書人背久不還及剪却半䟦皆唐名¶
公也付理不可得匠人願陪四十千即知其竊真得金¶
已多¶
中書令王獻之已復此節帖　在朝請大夫新昌石元¶
之家闗景仁屢見之　橅石某見兩本精妙¶
王子敬帖　宣義王碩云其父所收¶
<pb:KR3h0060_WYG_022-39a>¶
蘭亭橅本　正議大夫章惇䟦蘇激所收蘭亭云此與¶
吾家所收同¶
洪元慎集右軍越州兩碑真蹟　在越州僧正子文處¶
嘗通許借未果¶
晉葛𤣥飛白天台字　見石本真蹟聞在台州¶
晉王惲真草帖晉張翼帖宋阮研帖宋蕭思話表連文¶
帝批答在駙馬都尉李瑋處某並見石本後見李云在¶
髙橋楊氏未獲見¶
<pb:KR3h0060_WYG_022-39b>¶
宋羊欣宋翼二帖并禇遂良摹蘭亭見中書舎人蘇¶
軾云在故相王隨之孫景昌處橅石在湖州墨妙亭屢¶
見石本今在沈存中括家¶
老子西昇經褚遂良書閻立本畫　在觀文殿學士洛¶
陽馮經處¶
禇河南書黄庭經　聞緑綾所書丁謂孫倩處質在無¶
錫民家為邑官借出¶
褚臨王右軍二帖　在錢唐唐坰處自云未肯輕出¶
<pb:KR3h0060_WYG_022-40a>¶
登善奉書寜帖　在闗把某見石本¶
虞世南書經　在越州上虞¶
伯施書汝南公主銘起草　在通直郎洛陽王䕶處見¶
橅本云真蹟在洛陽好事家有古䟦¶
歐陽詢鄱陽帖　真蹟在唐坰處摹石在靈隠寺¶
信本二帖　在朝議大夫晁端彦處其本與蘇州進士¶
周沔¶
歐陽率更四帖真蹟　在洛陽人家¶
<pb:KR3h0060_WYG_022-40b>¶
東宫長史陸柬之書十八學士贊　西京留臺王瓘云¶
在舎弟珪處¶
張長史全本千文　見臨淮令曽孝蘊云在京師謝氏¶
亦寳文公逺族也¶
伯髙千文三帖　在唐坰處模石為洛陽李師中¶
顔魯公書韻海　聞大書朱字魯公書小字他人作蘇¶
駒云在其父刑部尚書處¶
真卿寒食帖　綾書在中書錢勰處世多石本¶
<pb:KR3h0060_WYG_022-41a>¶
清臣書一軸五幅　見湖州巡檢供奉官石裔駙馬之¶
孫云在其兄處¶
栁公權紫絲靸蘭亭詩二帖　侍制王廣淵橅石䟦云¶
龍圖大諫李公帥府暇日出書請橅石李師中也洛¶
陽人¶
栁誠懸書栁尊師墓誌真蹟　在錢塘唐坰處¶
懐素自序　在朝奉郎蘇液處杭州沈氏嘗刻板本泌¶
激皆舜欽之子蘇氏自㕘知政事易簡之子耆耆子舜¶
<pb:KR3h0060_WYG_022-41b>¶
欽欽之子激四世好事有精鍳亦張彦逺之比已上三¶
事並激云見之¶
素師書蕭常侍日下三帖　在晁端處¶
髙閑書令狐楚詩真蹟　在户部尚書康季常家某見¶
石本在湖州　右的聞　元祐丙寅八月九日米芾元¶
章譔(詮次與/世本異)¶
　　王子才英孫號修竹所藏(見周公謹雲/烟過眼録)¶
雪竇和尚親書詩一卷(後有浮休居士/米襄陽諸䟦)　米老自作自¶
<pb:KR3h0060_WYG_022-42a>¶
書上清儲祥宫碑(川紙上大/書甚佳)　弁陽老人云余家亦有¶
米老自畫自書天衣禪師第二碑字畫絶妙為徳生豪¶
奪去甚惜之¶
　　喬達之簣成號中山所藏¶
智永真草千文(一本徽宗題有政和宣和印一/本永興軍節度使印韓侂冑印)　顔魯¶
公馬抐帖(髙宗/題簽)　李伯時女孝經(伯時自書/惜不全)¶
　　焦達卿敏中所藏¶
晉王逸少十七帖真蹟五紙不出户帖唐孫過庭書譜¶
<pb:KR3h0060_WYG_022-42b>¶
真蹟上下全(徽宗滲金御題/有政和宣和印)¶
　　張受益謙號古齋所藏¶
李西臺書新竹詩(後有蘇子美䟦/是賈秋壑故物)　米元章帖十二冊¶
各以其類為冊如手簡家書詩文各分類内有與友仁¶
者有與寅哥者所為虎兒是也花押迺兩様(是韓侂胄/故物有閲)¶
(古珍玩大印其/後歸使衛王府)¶
　　王子慶所藏¶
五字不損本蘭亭墨花滿面後一行空處有李秀巖¶
<pb:KR3h0060_WYG_022-43a>¶
䟦夣鷗堂二䟦䟦上有白石生四&KR1231;之印又有鷹揚周¶
郊鳳儀虞廷印甚竒及㑹稽内史等三古印(原係堂後/官盧宗邁)¶
(家物後歸碑驛童道人姜堯章自童處得之繼歸蕭千/巖之侄况介文最後為趙子固所得喜甚乗舟夜歸至)¶
(湖中弁山舟覆幸值淺港行李俱渰子固獨持此卷立/淺水中示從者曰蘭亭已在其他不足憂矣其䟦語亦)¶
(詳載且題八字于卷首曰性命可輕至寳是保嗣歸賈/氏悦生堂至王子慶處轉屬李叔固家其子仲庸棄悦)¶
(生堂屬之他人/弁陽老人識)　趙太祖御批三卷　真宗御書封㤗¶
山禁音樂批　仁宗飛白便面六枚　哲宗御書便面(掬/水)¶
(月在手二/句有御押)　英宗舊名宗實監押侍禁私書及齒藥方¶
<pb:KR3h0060_WYG_022-43b>¶
云生乾地黄細辛白芷蛀皂角各一兩去黑皮并子入¶
藏瓶均用黄泥固濟用炭火五六斤煆令炭盡入白僵¶
蠶一分甘草二錢並為細末早晩楷齒堅固治衂血等¶
方李西臺古篆并行書風后廟碑(印文用此/一進士)　欽宗圍¶
城日絹上蠟丸徴兵御書　髙宗御書損齋二字并御¶
製損齋記(左僕射沈該已/下連名書後)¶
　　張與可斯立號繡江所藏¶
陶隠居小字黄庭外景經　張旭草書真蹟(六一/翁䟦)　揚¶
<pb:KR3h0060_WYG_022-44a>¶
凝式干文　元㣲之轉官誥¶
　　王介石虎臣所藏¶
晉陶𢎞景書板帖見東觀餘論　唐劉良騵告及江南¶
周宗卿詔用書詔之印咸通中吳通㣲書莽贊告禮體¶
甚佳米老自䟦　宋太宗御書十餘卷上用内合同印¶
　太宗尹京時檄打捕榜後有御押及行移開封府印¶
真宗數紙其後臣僚奏收既無銜位只押而不書名徽¶
宗數幅皆處分中省進呈短奏皆親書照已畫㫖欽宗¶
<pb:KR3h0060_WYG_022-44b>¶
御批示付程振用御前之寶　李建中書絶句鶯已無¶
聲花已老誰知三月盡頭時東坡書蔡君謨二小詩又¶
杭妓周韶詩¶
　　郝清浦清臣所藏¶
蕭子雲出師頌真跡　唐模禊帖　孫過庭草書千文¶
五色紙上其縫内各有珍字印或謂唐太宗或謂宋太¶
宗印中唐𢎞文館印　張旭秋深不審帖上雙龍團印¶
前後宣和政和印記¶
<pb:KR3h0060_WYG_022-45a>¶
　　張張所藏名帖¶
御府蘭亭類考十冊凡百餘種及髙宗十七帖内臨八¶
帖後有䟦¶
　　鮮于伯機樞所藏¶
晉武帝真蹟有唐人䟦宣和御府物　王右軍與桓温¶
薦謝𤣥真蹟用繭紙書字輕清不類逸少後有駙馬蔡¶
璀䟦為楊和王故物牡丹錦標首儼然著色畫葢宣和¶
法錦也　索靖月儀帖短卷下有希世小印永興節度¶
<pb:KR3h0060_WYG_022-45b>¶
使印　沈傳師書積雪山隂馬過難殘更深夜鐵衣寒¶
將軍破了單于陣更把兵書仔細㸔右御史大夫沈傳¶
師書寄太府兄侍書(此二字/甚新)　吳彩鸞書切韻一本其¶
書一先為廿三先卄四仙不可曉字畫尤古　文思博¶
要帝王一部唐類書也所引薊子慎子尸子敏皆古書¶
也天寳十年十二月楷書臣胡山甫書字極遒麗至唐¶
大中年間方自館中雜書揀出是時止存一卷後有史¶
館山甫印用麻紙列館中典掌之人及三校姓名滿卷¶
<pb:KR3h0060_WYG_022-46a>¶
皆紹聖間人題䟦其後如張元長周美成晁説之薛紹¶
彭及諸人在内(按文思博要一千三百卷太宗貞觀年間/詔左僕射髙士㢘特進魏徴等十四人取)¶
(厯代載籍摭其精/義至十年書成)東坡書詞一云東武城南連堤就郟¶
湛初溢今刋本作漣漪初溢非也　雜帖一冊内有劉涇¶
墨蹟印文曰劉巨濟符(符字/甚新)　孔子廟堂碑京兆府本¶
無裂又饒州錦江書院本　太平州重刻本瘞鶴銘¶
　　郭祐之天錫號北山所藏¶
晉右軍得告帖　又快雪時晴帖皆真蹟有米老䟦遂¶
<pb:KR3h0060_WYG_022-46b>¶
以名齋且刻石葉森曽見此二帖神韻精彩　梁人臨¶
重告等五帖　唐徐浩寳林寺詩真蹟　唐模蘭亭又¶
千文迺李山房故物有米老印又有李常擇長印南唐¶
椒閤錦標首　歐陽詢碧紙竹書詠陳主詩又夢奠帖¶
(陳徳翁物葉/森芸齊所收)　虞世南汝南宫主墓誌後有米老䟦皆¶
真蹟也　褚中令小楷西昇經後有逺山重叠傳古龍¶
畫¶
　　徐容齋俟午方所藏¶
<pb:KR3h0060_WYG_022-47a>¶
唐人雙鈎蘭亭　孟簡細書六賦　顔魯公自書行部¶
尚書告大厯十二年(乃紙書/不可曉)　朱希真雙鈎力命帖黄¶
庭經¶
　　李士𢎞倜號圖嶠所藏¶
黄山谷大字語溪詩有序又草堂書嵇康詩¶
　　髙仲器鑄所藏¶
唐模蘭亭極瘦而自然髙子竒云此馮承素等所臨栁¶
公權小楷清净經開元五年書于上都昭成觀　蘇子¶
<pb:KR3h0060_WYG_022-47b>¶
曕書杜少陵驃騎圖詩後子由䟦山谷二絶句¶
　　馬子卿號性齋所藏¶
蕭遘幽公帖(明昌/題)　張芝九問帖(宣和/題)　許渾烏絲䦨¶
上大軸　洪元慎集王書勝業讚　東坡翰苑樂語草¶
書一大卷上有開封趙與懃小印及齋齋印　又大字¶
徳威堂銘黄絹烏絲欄書甚佳石曼卿大字籌筆馹書¶
甚竒　黄山谷草書鸚鵡賦　家書數幅　一帖云近¶
有佳㑹率以故不得往豈食料禁不批放耶呵呵　又¶
<pb:KR3h0060_WYG_022-48a>¶
一帖云花四支謾送餘春尚可賞否戴花人安否前輩¶
風流可想也　米帖一云胡不入城單外恐不堪久(單/外)¶
(二字/甚新)¶
　　天台謝奕修養浩齋所藏¶
陶隠居小楷大洞真經隠訣(後有林希/父子題)　虞永興頭眩¶
帖(有機暇清賞文洽公言珍/玩簑笠軒印亦有紹興印)　顔魯公鹿脯帖　乞米¶
帖(倩仲/䟦)　唐良騵元陵挽郎誥(貞元八年三/月卄四日)　三省長¶
官董晉領吏部選杜黄裳右丞趙景郎中韋夏卿¶
<pb:KR3h0060_WYG_022-48b>¶
唐陳尚庭縣尉告天寳三載丞相李林甫韋陟景融又¶
稱陳尚庭四十三載改乎為而人嵗亦然可怪也告身¶
乃用羅紋紙殊不可曉後有向若水䟦　楊少師手帖¶
　周越書劍器行　吳越王判状二並贊寧状忠懿王¶
書判字一花押　吳越承㫖大略如誥勅後書天下兵¶
馬元帥尚父吳越王銜　李西臺詩　蘇滄浪草書¶
蔡君謨朱書青紙上大字　蘇長公書繡觀音贊　又¶
醉草温公帖　東坡救月帖(并贊畢良文印/小米攻媿齋䟦)　蘇氏譜¶
<pb:KR3h0060_WYG_022-49a>¶
系帖自源明坡頴而下凡五世世各十餘帖為六巨帙¶
生平所覩蘇帖未有如是之多也　秦少㳺數帖　李¶
伯時九歌曹偉吳傳朋䟦王晉卿八帖皆與親賢宅諸¶
王書内有送酒一帖云瀑釀四器納上以酒稱釀可謂¶
好竒　米南宫小揩三帖又十帖珊瑚等帖元章書楷¶
書法并青山白雲老米辨印帖¶
　　三十八代天師張廣㣲與材所藏¶
絳帖第九卷大令書第四行内面字右邊轉筆全不成¶
<pb:KR3h0060_WYG_022-49b>¶
字正在石破與隠然可見今迺無其面字下一字與第¶
五行第七字亦不同又第七行第一字舊本行書正字¶
今本乃草書心字筆法且俗以此推之今之所見多非¶
舊本　江南李後主常詔徐鉉以所藏前代墨蹟古今¶
法帖入石名昇元帖然則在淳化之前當為帖之祖(禇/伯)¶
(秀/)褉序有大業間石本其後有隋諸臣銜位(龔聖/予)¶
　　總管太中灤陽趙伯仁舉收藏(見逄澤湯允仲謨/謀雲烟過眼續錄)¶
王右軍屏風帖硬黄紙書徽宗泥金簽首尾天永宣政¶
<pb:KR3h0060_WYG_022-50a>¶
内府圖書等印並全¶
又司州帖古黄紙書章宗泥金簽明昌七印全¶
　　楊元誠家所藏¶
唐王建宫體小書宫詞一百二十首極其宛轉妖麗今人¶
罕能及後有錢肅王印押龍蓋宣和内物也其字皆章章¶
　　余家舊藏¶
司馬文正公父手録富鄭公使北日抄一卷其長五六¶
丈字畫雖若古拙而首尾端書如一豈像其生平行止¶
<pb:KR3h0060_WYG_022-50b>¶
耶史稱公之至誠可以動天地此卷見之丞相益國公¶
周必大子充為之䟦賈師憲物也¶
　　本朝金閶城西張氏所藏(見都𤣥敬/寓意編)¶
鍾元常薦季直表上有晝錦堂米芾賈似道等印元人¶
䟦云是宋僧存此山物又薛紹彭四帖元張伯雨藏趙¶
松雪金蓀壁䟦後伯雨歸倪雲林今在石田翁家李少¶
卿近䟦鍾書定為真蹟予不敢以為然¶
　　冝興尹氏所藏¶
<pb:KR3h0060_WYG_022-51a>¶
禇模褉帖中縫折處鈐墨寳小印後蘇易簡題有若象¶
夫子一首後范文正蔡君謨裴煜馮當世䟦富鄭公梅¶
都官吕汲公蘇氏兄弟米海岳諸公題(名/)小米鍳定此¶
卷後歸陳祭酒緝熙燬于火(觀此則前開皇/蘭亭蘇䟦偽矣)¶
　　朱性父所藏¶
米老臨黄庭經今歸石田翁虞丞相允文手帖今歸黄¶
應龍又有虞文靖公楷書金剛經一卷¶
　　李少卿貞伯所藏¶
<pb:KR3h0060_WYG_022-51b>¶
懐素酒狂帖後楊疑式鑒定王晉卿䟦山谷題名是光¶
福士人家物非真蹟　山谷草書一卷後有黄真字䟦¶
紙墨如新為黄書之最少卿嘗奉使湖湘道過江西於¶
石亭寺僧處得之¶
　　寧波謝氏所藏¶
文丞相書其逺祖敬齋先生論蘇章事并丞相䟦字約¶
千餘行草稱後學文天祥書無印章王伯厚題語¶
　　馬主事抑之所藏¶
<pb:KR3h0060_WYG_022-52a>¶
顔魯公争坐位帖上有賈似道印為元人袁文清公物¶
公䟦云坐位帖真蹟在京兆安氏嘗刻以傳世吳中復¶
守永興謂安氏石本未盡筆法因再摹刻安氏分析坐¶
位帖乃剖為二此帖至僕射指下平分為兩以右刻較¶
之正居其半蘇公見安師文時帖尚全嘗手搨數十本¶
書遂大進余嘗得坡公搨本無毫髪失真米襄陽少年¶
亦常臨之此卷筆法絶類米老往見乞米帖於子昻子¶
昻以重資得之心有疑而不敢言今得此帖紙色行墨¶
<pb:KR3h0060_WYG_022-52b>¶
絶相類遂定為米老所臨無疑至治二年秋七月桷記¶
後書云予歸真後蘇本付璀米本付瑾以免安氏兄弟¶
之誚按米氏書史云争坐位帖在顔最為傑思年少時¶
臨一本不復記知所在後二十年謝景温尹京云大豪¶
郭氏分内一房欲此帖至折八百千衆乃許取視之縫¶
有元章戲筆字印中間筆氣甚有如予書者面諭之乃¶
云家世收久不以公言為然觀袁䟦及書史此帖豈真¶
是耶　山谷書陰真君詩一卷亦馬主事家藏谷有䟦¶
<pb:KR3h0060_WYG_022-53a>¶
云中州丰都山仙都觀朝金殿西壁有天成四年人書¶
陰真君詩三章予同年許少張以為真漢人文章也偶¶
得佳紙為抄此詩與王瀘州之季子紹聖四年四月丙¶
午黔中禪月樓中書¶
　　南京梁中書藏¶
陸宣公書陸士衡文賦小字章草　東坡謝陳后山恵¶
巾詩(上有大方印曰趙郡/蘇氏江陰薛堯卿藏)　陸放翁大行書詩一卷字¶
畫遒勁(山陰杜/思永䟦)¶
<pb:KR3h0060_WYG_022-53b>¶
　　崑山項方伯家藏¶
朱文公李㤗發二帖㤗發名光宋㕘知政事卒諡莊簡¶
後人䟦其帖見有光字遂以為司馬筆可發一笑¶
　　常熟劉以則所藏¶
張長史宛陵帖李西臺蘇才翁䟦江陰卞氏物非真老¶
米作朱樂圃墓表一卷亦非真¶
元李雪菴絹書唐絶四軸真字大可數寸學顔魯公¶
　　海鹽張黄門静之藏¶
<pb:KR3h0060_WYG_022-54a>¶
顔魯公祭侄文(杲卿/子)　宋人雙鈎唐摹蘭亭(漢中趙/氏諸印)¶
　　袁戒卿所藏¶
張伯雨自書時五十五首一冊䟦一冊(楊亷夫而下/共五十五人)¶
　　顧少㕘所藏¶
懐素草書千文一冊(少㕘得之/河南民家)¶
　　遼東蕭黄門文明藏¶
宋錢文僖鄒忠公任伯雨而下二十一帖¶
　　松江曹涇楊氏藏¶
<pb:KR3h0060_WYG_022-54b>¶
蔡蘇王米真跡一卷　陸放翁自書詩一卷　金王華¶
書絶句詩七首(大字行盧/廷壁物)¶
　　宜興徐閤老藏¶
東坡小楷乞居常州奏状謝采伯䟦¶
　　蘇郡王氏藏¶
五代楊凝式書神仙起居法草字真跡小米鍳定上有¶
永興軍節度使印及賈丞相悦生堂圖書¶
　　范氏所藏¶
<pb:KR3h0060_WYG_022-55a>¶
范文正公書伯夷頌黄絹小楷宋元名人題識甚多世¶
謂首陽之節韓子之文與文正之書仝為三絶范氏子¶
孫嘗模以刻石真蹟今藏義莊¶
　　姚氏所藏¶
歐陽公寄蘇子羙詩真蹟姚少師嘗為僧洪武中住北¶
平慶壽寺得此帖戌家自有䟦今藏于其孫廷用¶
　　侍郎吳公原博藏¶
唐林藻深慰帖宋秘府物¶
<pb:KR3h0060_WYG_022-55b>¶
　　僉憲劉公廷羙藏¶
宋黄巖叟李樂菴梁克家趙令畤范石湖李㤗彂諸名¶
賢手帖共一冊¶
　　相城沈啟南家藏¶
蘇滄浪蔡端明蘇文忠文定黄文節米海岳諸賢遺墨¶
共一冊王文正秦淮海米襄陽樓攻媿楊慈湖諸賢手¶
帖一卷　林和靖與僧二帖　蔡端明自書絶句詩¶
蔡蘇黄米真蹟一卷　蘇子瞻前後赤壁賦李龍眠¶
<pb:KR3h0060_WYG_022-56a>¶
作圖𨽻字書旁注云是海岳筆共八節惟前賦不完¶
山谷大字馬伏波詩一卷谷自有䟦　山谷書老杜律¶
詩二首(亦大/字真)　米元章自書詞一卷　李忠定張忠獻¶
趙忠簡吕忠穆李莊簡五公手札一卷　張忠獻父子¶
與虞丞相劄子　鄧侍郎程雪樓徐子方虞踈齋諸¶
公詩蹟¶
　　吳江史明古家藏¶
唐趙模集晉字千文　禇河南書文皇哀冊文硬黄紙¶
<pb:KR3h0060_WYG_022-56b>¶
米友仁鑒定　歐陽率更夢奠帖行疑是臨本元郭異¶
天錫藏後入楊東里家郭楊皆有䟦　顔魯公與劉中¶
使帖凡四十一字(行/)　元王芝張晏政白湛淵鮮于樞¶
田師孟諸䟦為嘉興故物　蔡端明八帖洪興祖范大¶
年䟦胡珵等顯名　宋賢諸帖一卷李西臺周益公胡¶
邦衡文文山而下九十八人　王佚老二帖(大字/行)朱文¶
公與六十郎帖(行/)　貢尚書楊鐵崖䟦　宋孝宗賜虞¶
丞相手詔　趙子固書梅竹詩三首趙子真葉士則董¶
<pb:KR3h0060_WYG_022-57a>¶
楷䟦　元張師道書木蘭花慢詞一卷後元人題識¶
子昻臨大令帖并自書詩一卷　松雪書歸去來辭一¶
卷　鮮于伯機自書詩文一卷(小/楷)　有鄧文肅龔子敬¶
䟦　周伯温書四體千文一卷前畫伯温小像門人蔣¶
冕侍立旁有自贊葢周公書以貽冕者冕蘇郡人亦¶
精篆書¶
明古復有薛尚功摹鐘鼎欵識真蹟二十卷後題云¶
嘉熙三年冬十有一月望後十一日外孫朝請郎新知¶
<pb:KR3h0060_WYG_022-57b>¶
臨江軍事楊伯岳拜觀于卄四叔外翁書室後二十年¶
弁陽周宻得之外舅泳齋書房趙孟頫鍳定白野不華¶
周伯琦題名張伯雨柯九思䟦此帖舊為吾鄉沈雄仲¶
藏雄仲名洪元巨室號萬三之後善草𨽻書老而貧故¶
史氏得之成化戊申予館授史氏九月其家火作書畫¶
多付煨燼惟此帖及歐褚趙模書數卷獨存豈竒寳¶
鬼神固衛之耶　南濠都穆識¶
　　崑山黄應龍家藏¶
<pb:KR3h0060_WYG_022-58a>¶
吳傳朋㳺絲書　宋髙宗賜岳武穆手詔　金顯宗雨¶
竹上有張疇齋䟦¶
　　嘉興王廷槐家藏(都𤣥/敬記)¶
張長史春草帖白麻紙真跡入宋秘書題名䟦甚多顔¶
魯公祭姪文(杲卿/子)在海鹽張黄門静之處¶
　　梁溪華氏真賞齋法書(文太史徵/仲叙名)¶
鍾太傅薦季直表(貞觀/珍秘)　王右軍袁生帖(祐陵/題)謝靈¶
運書古詩帖　虞永興汝南公主墓銘起草　王方¶
<pb:KR3h0060_WYG_022-58b>¶
慶通天進帖(上有建隆/史館印)　顔魯公朱巨川誥(宣和/譜藏)　真¶
卿與劉中使帖(一曰嬴/州帖)　徐季海絹上楷書道經　蔡¶
君謨手牘　黄山谷真行劉賔客經伏波神祠詩　冬¶
日二士兩柬　草書諸上座帖　太白憶舊遊詩　髙¶
宗黄素黄庭經　岳鵬舉與奉使郎中劄子　趙承㫖¶
臨鵝羣帖(有鄧善之貢仲/章龔子敬等䟦)　臨大令洛神賦(有虞伯生/李鳴鳳袁)¶
(仲長栁道/傳等䟦)　虞雍公蚊賦邵菴行書　金石有周穆王¶
壇山古刻　蔡中郎石經殘本　夏承婁壽漢碑¶
<pb:KR3h0060_WYG_022-59a>¶
樂毅東方晉刻　定武蘭亭帖(賦云小楷諸帖則樂毅/紳刻之真朔贊初鐫之)¶
(勝黄庭遺字之精洛神全賦之夐與夫虞之破邪歐之/白鹿心經禇之陰符度人栁之尊勝清净又云爛𤣥真)¶
(之丹識以樂毅論有青箬/笠緑蓑衣印為張志和也)　淳化祖刻(賦云廷珪墨色/之占銀錠束木)¶
(之紋坡老硃書之辨趙公/姓印之文又有太清所搨)　豐道生真賞齋賦中云暨¶
乎劉氏史通玉臺新咏(上有建業/文房之印)則南唐之初梓也聶¶
崇義三禮圖俞言等五經圖説乃北宋之精帙也荀悦¶
前漢紀袁宏後漢紀(紹興間刻本/汝陰王銍序)嘉史久遺許嵩建康¶
録陸㳺南唐書載紀攸罕宋批五禮五米如新古註九¶
<pb:KR3h0060_WYG_022-59b>¶
經(俞石謂藏/守溪䟦)南廱多闕蘇子容儀像法要亟稱於諸¶
子張彦逺名畫記鍳收于子昻相臺岳氏左傳建安黄¶
善夫史記六臣註文選郭知達集註杜工部詩(共九家/曽噩校)¶
　曾南豐序次李翰林集(三十/卷)　五百家註韓栁文(在/朱)¶
(子前齊中諸書/文選韓栁尤精)　劉賔客集(共四十卷内/外集十卷)白氏長慶集¶
(七十/一卷)　歐陽家藏集(删繁補缺八十/卷最為真完)　三蘇全集王臨¶
川集(世所傳止一百卷惟/此本一百六十卷)　管子韓非三國志(大字/本淳)¶
(熙乙巳刋于蜀/潼川運司公帑)　鮑參軍集(十/卷)　花間集(紙墨/精好)　雲溪¶
<pb:KR3h0060_WYG_022-60a>¶
友議(十二卷/范攄)詩話總龜(一百卷/阮閲編)　經鉏堂雜志(八卷/靈川)¶
(倪/思)　金石略(鄭樵著/笪氏藏)　寳晉山林拾遺(八卷孫/米憲刻)　東觀¶
餘論(樓玫等䟦宋刻初印紙墨/獨精卷帙甚偹世所希見)　唐名畫録(朱景/刻)¶
五代名畫補(劉道/醇纂)　宋名畫評蘭亭考(十二卷葉/世昌集)　皆¶
傳自宋元逺有端緒若齋中紫桑小几寳晉舊物下¶
有芾字押白金羊鼎乃商時諸侯所用之器子石研¶
色紫如嫩肝一眼徑寸餘有黄暈淺深八重間以白質¶
青花㸃傳葉三藏自西域歸過蛾眉寳見溪見兩石子¶
<pb:KR3h0060_WYG_022-60b>¶
鬭攬得其一以為硯常有五色光又古玉小熊長不及¶
寸腹下篆刻文曰能使人不衰細如粒米古玉印章有¶
東漢楊彪文先四代相印朱文虎鈕雕刻精工神韻生¶
動旁皆碾花又一印曰三槐之裔通身古卧蠶朱文螭¶
鈕刻深而竒温潤無比髙宗吳后二印賢志堂印白文¶
螭鈕賢志主人覆斗卧蠶俱精絶其白玉螭鈕三印改¶
刻瓢印曰真賞方印曰華夏一曰真賞齋印扁則李西¶
崖八分書以米元章有平生真賞印也嘉靖二十八年¶
<pb:KR3h0060_WYG_022-61a>¶
南禺外史豐人叔為叙賦¶
　　分宜嚴氏書品掛軸目(嘉靖四十/四年籍)¶
張長史草書　俞紫芝墨跡　晦翁墨妙　宋局畫壽¶
字　趙子昻真蹟詩字六軸　元刻絲早朝詩四軸¶
織字晝錦堂一軸　大朝名筆太學總章四軸　草書¶
四軸　憲宗御製判字一軸　金山農書歸去來辭¶
徐霖晝錦堂記　歸去來辭　四景詩八軸　李東陽¶
詩　楊譓𨽻字　胡恭草書　徐承祖字(二/軸)馬一龍草¶
<pb:KR3h0060_WYG_022-61b>¶
書三軸　陳道復草書四軸　王穀祥文武成功詩一¶
軸　石刻東林寺詩　福壽康寧字　百福字各一軸¶
　　嚴氏書品手卷目¶
定武蘭亭一卷　唐宋墨蹟一卷　蔡君謨茶録　四¶
大家書二卷　陳氏家教一卷　文賦墨迹二卷　元¶
名人㳺仙詩卷　俞紫芝讀書譜　馮海粟一卷　趙¶
子昻書常清净經一卷　趙仲穆古篆千文一卷　本¶
朝宣廟御書石刻一卷　沈度書聖學傳心一卷　宋¶
<pb:KR3h0060_WYG_022-62a>¶
克温書陶詩　徐子仁赤壁賦　喬白巖詩草　沈周¶
昌黎記一卷　李西崖真草墨蹟五卷　祝枝山文賦¶
草聖二卷　鄭元吉書㳺仙詩一卷　古今墨妙　名¶
賢翰墨各一卷¶
　　嚴氏書品冊葉目¶
鐘鼎臨本四冊　松雪真蹟四冊　錦囊佳製　張即¶
之墨妙　虞世南墨蹟　懐素帖　静林書譜　宣和¶
御書　翰墨清趣　吳下草聖　拙政園十二篇¶
<pb:KR3h0060_WYG_022-62b>¶
其石刻法帖共三百五十八誥勅及欽賜詩賦外聖諭¶
至二千八百七十八道累朝實録八部計五百七本手¶
抄宋元書籍二千六百十三本沒入大内一應經史子¶
籍等書計五千八百五十二部套發各儒學貯收一應¶
道佛各經訣計九百一十四部套發各寺觀供誦而¶
所籍錠金條金餅金葉金沙金碎金及金器金識共三¶
萬四千五百餘兩内首飾之竒者有大珠猫睛天上長¶
庚人間壽域二副净銀及銀器銀飾共二百二萬七千¶
<pb:KR3h0060_WYG_022-63a>¶
二百餘兩玉器計千件最古者有漢始建國元年注水¶
玉匜晉永和鎮宅世寳紫玉杯盤玉帶計二百餘條犀¶
象毒瑁諸香帶稱是金鑲牙筯二千餘雙珠寳琥珀共¶
重五百七十餘兩珍竒器玩共三千六百五十餘件内¶
有嵌寳金象駝水晶燈二架上具寳葢珍珠絡索柴窑¶
計二十四件外有珊瑚樹六十株金鑲龍邜甕五個古¶
溂水薔薇露十三礶空青五枚硃砂計六百四十餘斤¶
沈檀竒南計五千餘斤織金粧花段絹綾紬紗羅絨葛¶
<pb:KR3h0060_WYG_022-63b>¶
𤨏幅蕉幅共一萬四千三百三十餘疋男女衣服及¶
貂裘襖共一千三百餘件内宋錦二百餘疋弓鞋之珍¶
麗者至一千八百雙金銀鉸川扇墩扇襄扇倭扇團扇¶
戈折扇玳牙諸香扇共一萬七千六百餘柄名琴共五¶
十四張有清流春雪寒玉激玉響泉氷泉秋月垂月霜¶
鐘秋風調古一天秋萬壑松雪下鐘秋澗泉玉琮琤玉¶
壺氷清廟之音咸通之寳鳴雷震殿九霄鳴佩月下氷¶
玉萬壑松聲流水髙山蒼龍噴玉寒江落雁及鎏金古¶
<pb:KR3h0060_WYG_022-64a>¶
銅琴大理石琴餘盡斷紋金徽水晶玉軫足古硯除端¶
溪龍尾外有漢未央宫硯銅雀臺硯唐天筞府製硯貞¶
觀上苑硯宣和殿硯蘇東坡天成硯玻瓈石二面硯崑¶
壁硯白玉硯都承文具六副内佳玩不可枚舉古銅鼎¶
彛樽壺之類計一千一百二十七件而寳翰樓之象簟¶
金絲幛百禄堂之隋間大紅毯與宴處之肉雙陸香唾¶
壺銀美人溺器不列也畫品亦甚侈乃墨蹟法帖僅此¶
足徴嚴氏之好尚矣¶
<pb:KR3h0060_WYG_022-64b>¶
　　王弇州爾雅樓所藏法書(䟦載四部稿/及續稿中)¶
魏鍾太傅薦季直表　晉王右軍三帖(大熱此月/淡悶于嘔)　逸¶
少鶻不佳帖(鶻是其諸/孫小字)　王大令送梨帖(有栁誠懸/文與可䟦)¶
隋賢書出師頌(史孝山古/章草法)　虞永興汝南公主墓銘槀¶
　唐文皇哀冊禇河南書　又臨蘭亭真蹟(在黄/絹上)　顔¶
文忠公送裴將軍書　書吳興竹山潘氏堂聮句　栁¶
誠懸書蘭亭詩文　懐素千文又宗室家藏本雜古¶
墨蹟(右軍帖劄智永劄禇河南斷簡家眉/山第二    衰陽諸詩元諸名  書)　六大家十¶
<pb:KR3h0060_WYG_022-65a>¶
二帖(顔真卿帖蔡忠恵安樂扶䕶二帖黄文節眉州畢/大事二帖蘇文忠送梅花帖米襄陽令名帖薛翠)¶
(㣲三札趙文敏騎從帖弭節帖合一卷/所云竭資力二十年數得數汰不易也)　宋名公二十¶
帖(李學士宗諤送腹兄詩范希文蘇眉山牘黄涪翁米/南宫詩薛紹彭與趙大年借墨帖沈與求知潭州丐)¶
(祠韓靳王與司農總領虞允文恢復議學士汪彦章右/相葉衡龍圖王龜齡待制蔣燦樞密王淮大叅張剛范)¶
(文穆成大張状元孝祥樓宣獻鑰/魏秦公了翁張秘間印之各詩劄)　宋賢遺墨(温公蘇/文定米)¶
(父子修撰鮮于樞司諫鄒浩参知/孝伯王盧溪庭珪胡宗翰湯思退)　范文正公楷書道¶
服贊又題伯夷頌與尹舎人書及忠宜公誥敕(䟦者皆/名賢大)¶
(夫三帖為范氏質百金于瑯耶/數靑以原價莫償竟舉而還之)　和靖處士手書七言¶
<pb:KR3h0060_WYG_022-65b>¶
近體五首(蘇題詩如東野不言/寒書似留臺差少肉)洓水司馬温公宛陵梅¶
都官金陵王荆公副車王尉墨蹟　王司諫告身　蘇¶
滄浪真蹟　蔡蘇黄米趙帖(趙為/子昻)　蘇文忠公書烟江¶
疊嶂歌　東坡書四古體(以有意成風格以無意取姿/態或離或合乍少乍老不擇)¶
(紙筆皆/能如意)　大舅多買書畫竒物扎　與蒲傳正扎　書¶
三絶句子瞻書洞庭春色中山松醪二賦又書歸去來¶
辭　黄山谷雜帖　書墨竹賦　此君軒詩　雜詩二¶
卷　雙井伏波神祠詩臨本(元美以囊澁不能得扎王/君載雙鈎俞仲蔚廓填原)¶
<pb:KR3h0060_WYG_022-66a>¶
(本為嘉興項氏重價購去/之佳人屬沙叱利矣可憐)　又書昌黎詩真蹟　米元¶
章書卷　䟦奕棋圖　貽坡老竿尺　薛道祖墨蹟雪¶
頂山詩帖上清達年帖通泉帖蘭亭二絶又翠㣲居士¶
與大年三帖(米老所貽詩云世/言米薛或薛米)　羔羊居士書飲中八¶
仙歌(居士姓王名升字逸老在/宣和中以草書進御得官)　雜宋元墨蹟(蔡忠恵/及元人)¶
(䟦小/米書)　米元暉手書叙語詩六章　思陵御書養生¶
論真蹟　范文穆吳中田園雜興卷　張秘閣即之書¶
老栢行　又温甫擘窠書　徐内翰小楷蓮經(號自信/居士)¶
<pb:KR3h0060_WYG_022-66b>¶
　宋元人墨蹟(内吕嘉問錢/端禮不成字)　米趙四帖(米敷文一紙/趙承㫖三紙)¶
　趙吳興書心經又法華經　文敏公書四十二章經¶
　濟禪師塔銘又大通閣記　子昻草書千文(折裏/永素)¶
真書千文又篆書千文　書歸去來辭(趙稱蘭亭能乘/退筆之勢而用)¶
(之此書正是退筆踈密/師意不堕貞伯奴書誚)　書洛神賦又歸田賦　書枯¶
樹賦又書秋聲賦　行書二贊二圖及詩䟦　書十五¶
詩(延祐五年書/付從子价)　松雪行唐詩(六觀/堂藏)　擬古五首十絶¶
句詩畫䟦　書詹舎人告又于歸帖　行書諸尺牘¶
<pb:KR3h0060_WYG_022-67a>¶
　趙承㫖與婦魏國管夫人子仲穆總管三扎(各寄中/峰禪師)¶
　鮮于伯機書千字文　㳺髙亭巖詩記　困學翁詩¶
記真蹟　為子去矜書雜詩卷　虞道園賜碑贊(為柯/九思)¶
　虞貫二學士真蹟(伯生與/雲石)　柯敬仲𨽻古詩十九首¶
　張伯雨書諸公贈言　俞和紫芝臨樂毅論　銕崖¶
湘竹龍吟老容婦謡　元名人墨蹟(趙孟頫鮮于樞鄧/文原胡長儒戴表)¶
(元巙巙虞集掲奚斯顧安吾衍喬簣杜本張伯淳李簡饒/張天雨汪澤民台哈巴哈鄭元祐周伯琦楊維禎倪瓚)¶
(介王蒙陸緒/雪菴僧溥光)　國朝名賢遺墨蹟五卷(自宋文憲公濂/至徐中行子與)¶
<pb:KR3h0060_WYG_022-67b>¶
(共百人/手蹟)　有名三吳楷法二十四冊(宋仲温至方袍大/林金賔婦及石刻)¶
(七姬/瘞志)　又三吳楷法十冊(民第一册團初陳文東壁沈/  則學士沈民望大理所謂)¶
(雲閒沠也達第二冊徐元玉臨楮周伯器䟦錢溥原吳/原博蔡九  三人  第三冊祝京兆書賦及古近體詩)¶
(雜詩中第四冊黄道中字致甫用秃筆作楷而間帶行/法道  即淳父姬水晩年書益雅緻精密其尊人五嶽)¶
(公舊第五冊文待詔小楷甲子雜稿葢徴仲每新嵗輙/書  詩文一冊至老無復遺没後分散諸子矣  第六)¶
(冊亦衡山小楷彭第七冊王履吉楷拙政國賦陳第八/冊文壽承休承  孔嘉許元復書  第九冊為  道復)¶
(小楷千文陸子傳俞仲蔚書王第十冊顧徳育牡/丹賦周公燬莫雲卿袁魯望  舜華張伯起書)　三¶
吳墨妙上下卷(自沈學士度弟大理少卿粲至陳/方伯鎏手蹟又三吳墨妙另一卷)　三¶
<pb:KR3h0060_WYG_022-68a>¶
吳諸名筆扎(原博希哲啟南貞伯道復履約履吉/禄之孔嘉陸子淵顧華玉金元玉輩)吳¶
中諸帖(吳文定公寛祝京兆允明文待/詔徴明陳太學道復王徴士寵)　諸賢雜墨(李/文)¶
(正張東海匏庵石田文祝都南濠為范菴藏與/子冇六諸事便當如我死一貧正不要人知)名賢¶
遺墨(自宋文憲公景濓至羅文/恭公達夫凡三十六人)　宋太史手書鄭濓¶
名解　宋仲衍方希直書　宋克書張長史筆意　仲¶
温急就章文書畫帖　沈民望書姜堯章續書譜凌中¶
丞金剛經臨洛神賦　姜太僕立剛書四子全文句讀¶
(各有圖精甚當是在/先朝春宫進講本)　李伯貞㳺滁陽山水記　又書¶
<pb:KR3h0060_WYG_022-68b>¶
古選祝希哲音釋後　天全翁靈巖勝㳺卷　又聮句¶
詩卷　詞卷　李文正陸文裕墨蹟　又文正公詩翰¶
卷　雜帖(吳文定之眉山沈啟南之豫章祝京兆翩翩/時有大令風文待詔韻頗勝王履吉善取態)¶
沈石田倣雙井書(僅得其竦肩寒/儉耳不得勢也)　李范庵書卷　祝¶
京兆六體書又諸體書𨽻書卷又真行雜詩賦　希哲¶
草書月賦　書太白傳又青蓮詩　杜紫㣲詩　書夷¶
堅志　操縞稿一卷　艶詩一卷　雜詩三卷　秋興¶
八首為王明輔題　灌木圖歌　季静園亭卷　書唐¶
<pb:KR3h0060_WYG_022-69a>¶
七詩(京兆生平好書晚唐句獨此王右丞岑嘉州杜少/陵錢左司劉随州諸公七章乃唐人第一才情詩)¶
(其所作行章則吳/下第一風骨書)書感知詩(以古體懐逝者/以近體懐近者)　枝山¶
為華氏成趣園記　茂苑英華卷(希哲徴仲履/吉道復四家)　文太¶
史小楷周召二南詩　又三詩冩金花古局牋徴仲行¶
書詩篇　㳺白下詩　絶句卷　四體千文　歐體千文¶
　蘇黄米三體書　赤壁二賦卷(休承/補圖)　小楷趙飛燕¶
外傳　精楷蘇鶚杜陽編　書進學解　衡山手扎二¶
十八紙　書程鄉令遺愛碑墨蹟　陸文裕公儼山手¶
<pb:KR3h0060_WYG_022-69b>¶
札　張東海冊　金元玉卷　陳復甫手書詩稿　白¶
陽書陶詩又赤壁賦　王履吉詩墨又雜詠卷　書¶
五憶圖歌　小楷四六　雅宜書江文通擬古詩　書¶
長恨歌　白萑帖　馬太史書東封紀行　徐髯仙墨¶
蹟　葉民懌卷　豐存禮手扎(病痱/顫筆)　又病馬行　擘¶
窠行草　俞仲蔚書金剛經　黄淳父書田園雜興¶
卷　古𨽻風雅(華茂才之方共/周茂才之冕書)　古選古𨽻(長洲陳道/易共玉山)¶
(程孟/孺書)　章藻摹瑯琊法書十卷　朝鮮三咨(𢎞治嘉靖/萬厯間所)¶
<pb:KR3h0060_WYG_022-70a>¶
(咨/)　外國書旅獒卷(為西天女真韃靼髙昌囬囬西畨/百夷緬甸八百媳婦共九紙多類)¶
(籀/草)　續名賢遺墨(楊提舉亷夫王學士達善解舎人禎/期劉參政欽謨余太保子俊陳太常)¶
(鼎&KR0595;羅祭酒明仲張修撰亨父蕭僉事文明謝文肅鳴/治李文安世賢謝文正于喬程侍郎敏政林貞肅待用)¶
(邵文莊國賢陸太宰全卿顧文禧公亷王文定廷獻/劉清恵元瑞顧康文九和魏恭簡子材夏文愍公謹)¶
扇卷甲之一(為法書凡十六人徐髯仙子仁李西崖賔/之白洛原貞夫朱射陂子价詐髙陽元復)¶
(吳匏菴元愽顧東橋華玉金赤松元玉唐六如伯虎王/前峯繩武王&KR0636;峯履約袁胥臺永之馬孟河負圖吳霽)¶
(寰峻/伯)　扇卷甲之二(祝京兆王雅宜陳道復王/子新蔡林屋九達諸人書)　扇卷¶
甲之三(為文徴仲/及壽承書)扇卷甲之四(俞仲蔚周公瑕文休/承陳子兼朱子价黄)¶
<pb:KR3h0060_WYG_022-70b>¶
(淳父莫雲卿王敬羙張伯起袁魯望彭/孔嘉程應元各小楷選賦共十五面)　扇卷乙之一¶
(王文恪濟之周康僖伯明夏文愍公謹/袁谷虚補之石田希哲徴仲雅宜白陽)　扇卷乙之二¶
(髙唐王篆書王前峯繩武陳雨泉子兼/許元復朱子价馬孟河俞仲蔚周公瑕)　扇卷乙之三¶
(湯湖州世賢陳布流鎏沙秀才魯梁禮部考俞山丿/允文王山人逢年陳山人演王太學穉登文司訓嘉)¶
扇卷乙之四(宗提學臣徐方伯中行張少參九一吳提/學國倫吳中丞維嶽董宗伯份皇甫僉憲)¶
(汸俞亷憲憲王太守可大仲舎人春/龍張比部燭李茂才言恭周袁州璞)　扇卷乙之五(少/師)¶
(華亭徐公宋中丞望之曹中丞子誠莫方伯子良張中/丞肖甫吳大參明卿王大參陽徳張孝亷伯起王太學)¶
(百谷歐博士禎伯俞山人仲蔚莫太學云卿魏解元懋/權毛山人仲章顧茂才儉徳其人多昭代耆徳清時勝)¶
<pb:KR3h0060_WYG_022-71a>¶
(流或擅長城或精臨池偶以所/得早晚第居是耳非有所短也)　墨刻為淳化閣帖¶
至道御書法帖十一卷(宋太宗/晩年筆)　秘閣續帖(元祐/中刻)　太¶
觀太清樓帖　絳帖　汝帖鼎帖　臨江二王帖　雜¶
二王帖　秘閣續帖　東書堂帖　寳賢堂集古法帖¶
　廬山陳甲秀堂帖　真賞齋帖　文氏停雲館法帖¶
　小酉館選帖十卷(王元美/家刻)　搨本為禹碑(衡麓本長/沙本紹興)¶
(木/本)　石鼓文　秦相嶧山碑　西嶽華山碑　漢㤗山¶
孔廟碑　漢𨽻張蕩陰碑　漢景君銘漢司𨽻校尉魯¶
<pb:KR3h0060_WYG_022-71b>¶
峻碑　漢圉令趙君碑　魯相晨廟碑(在孔子廟中/建寜元年立)¶
漢𨽻校官(光和四年漂/陽長潘乾碑)　蔡中郎九疑碑　又夏仲兖¶
碑　後漢桐栢廟碑(分法/古雅)　皇象天彂碑　吳天璽書¶
(出篆入𨽻昔時中國書流/讓皇象六朝文物重徐陵)　急就章(皇象/書)　孔子廟記¶
(魏文帝/立碑)　梁鵠書受禪碑(鍾繇/刻石)　鍾太傅賀㨗表　戎¶
路表(思陵/手搨)　督軍勸進碑(亦繇/書)　索靖㓜安月儀表¶
古蘭亭帖　賜潘貴妃蘭亭卷　真定武蘭亭(元陳/直齋)¶
(物/)　又肥本蘭亭　宋搨禇摹褉帖　草書蘭亭叙¶
<pb:KR3h0060_WYG_022-72a>¶
　周邸契史初搨　宋搨黄庭經(又舊/木本)　宋搨樂毅論¶
(二石本外先堯于損齋手/搨付石為修内史第一品)　小楷曹娥婢　右軍筆陣¶
圖　周孝侯墓碑　唐本有勅字十七帖　宋搨聖教¶
序心經　棲霞寺碑銘(梁江總撰宋沙/門懐則集王書)　綘州夫子廟¶
碑(宋人集/右軍書)　王大令十三行洛神賦舊搨子敬辭尚書¶
令帖　智永真草千文(宋永興/漕司刻)　瘞鶴銘　陶隠居入¶
山帖(晉元/時)　茅山許長史碑(隠居書首一行/餘文為弟子書)　青州大¶
佛寺碑(高齊武平/四年建)　隋八分書孔廟碑　唐文皇屏風¶
<pb:KR3h0060_WYG_022-72b>¶
銘　𤣥宗御書太山銘　又篆書考經　開元帝書凉¶
國公主碑　兖州夫子廟碑(八分/書)　秦王告少林寺書¶
　武后書昇仙太子碑(筆意/軟媚)　孔子廟堂碑虞永興書¶
　大唐宗室觀帖(歐陽率/更筆)　九成宫醴泉銘　虞恭公¶
碑　邕禪師碑(化度最小/不易得)　皇甫君碑(以上/俱信)　禇河南¶
孟法師碑銘(雖贉池零落/乃唐刻唐搨)　禇書聖教序記　歐陽通¶
𤣥書道因法師碑(蘭臺瘦/怯于父)　趙模子文(貞觀開/供奉)　絳¶
州篆書碧落碑(在石像背今/别刻置廟)　易州鐵像碑頌(景龍間/州録事)¶
<pb:KR3h0060_WYG_022-73a>¶
(蘇靈/芝書)　少林寺通靈禪師碑　唐御史臺精舎銘(八分/書)¶
　韓擇木書新桐栢觀碑(崔尚/文)　孫過庭書譜(石刻/凡三)¶
史侍御惟則書大智禪師碑　張長史千文(葛邲丞/相家物)¶
(禙紙宋/户口冊)　又千文數行(後河滿子/為髙閉筆)　顛旭郎官厯記又¶
肚痛帖　王縉書清源公忠嗣碑　裴懿公㴶書少林¶
寺碑　李北海書法華寺碑(伏靈/芝刻)　東林寺碑　岳麓¶
寺碑　娑羅樹碑　雲麾將軍碑　唐𨽻夫子廟碑(李/邕)¶
(撰文張/廷珪書)　韓少卿秀弼書臧希晏碑李陽氷書三墳碑¶
<pb:KR3h0060_WYG_022-73b>¶
又篆書謙卦　僧懐惲實際碑(天/寳)　顔尚書摩崖碑中¶
興頌　書凉國武昭公李抱玉碑　文忠公家廟碑(今/𨽻)¶
(中有玉/筯篆)　書東方畫像贊碑陰記　顔清臣八闗齋功¶
徳記　書千福寺多寳佛塔碑　魯公書宋文貞碑側¶
記　書元次山墓銘帖(自撰/文)　金天王廟題名茅山碑¶
　干禄字碑　臧懐恪碑　顔平原汝越帖　祭濠洲¶
刺史伯父文　祭侄文稿　與郭僕射争坐位帖¶
河東公書北嶽恒山祠記　栁誠懸書西平王碑　𤣥¶
<pb:KR3h0060_WYG_022-74a>¶
秘塔碑　復東林寺碑　集栁書普炤寺碑　栁僕射¶
公綽書諸葛武侯祠記　栁拾遺懐素書濟安侯廟記¶
　懐素聖母帖(陜石/堅好)　藏真律公三帖(乃㳺/絲書)　懐素自¶
叙帖　又行草千文　元結峿臺銘　圭峰禪師碑(裴/丞)¶
(相休/書)　尉遲祠祈雨碑　王士則書成徳節度紀功碑¶
　通㣲院體楚金碑　蔡有隣書章仇𤣥素碑　華陽¶
十二頌(紫陽觀主/劉行矩立)　徐浩書心經　徐季海古體嵩陽¶
觀記聖徳感應頌　李劍州碑　唐人書董宣傳　僧¶
<pb:KR3h0060_WYG_022-74b>¶
彦修詩帖　僧夢英篆書偏旁字源　英太師杪髙僧¶
傳序　郭忠恕三體陰符經　宋真宗書先天太后贊¶
　楊待詔遵度書淮瀆廟記　吳待詔郢大相國寺碑¶
　韓魏公書北岳廟碑　歐陽文忠集古録䟦(石刻/三卷)¶
蔡端明書萬安橋記　忠恵公荔枝譜　晝錦堂記¶
大觀御製五禮并書　蘇文忠公書表忠觀碑　坡翁¶
三十六峯賦帖　松醪賦帖　書絶句三十首　書黄¶
州二詞　荔枝丹帖　馬券帖　告史全節語　書金¶
<pb:KR3h0060_WYG_022-75a>¶
剛經　書歸去來辭　陶詩帖(在天池/亂石中)　書連昌宫詞¶
　喜雨豐樂二亭記　草書醉翁亭記　行草定恵院¶
海棠詩　海市詩　乳母銘(公自書于/石在黄州)　臨王右軍桓¶
大司馬懐素雜帖　與文與可詩三十首　黄文節公¶
中興頌碑後詩　書狄梁公碑(范文正/公作)　書東坡大江¶
東去帖　書東坡卜筭子祠　登七祖山次周元翁韻¶
　食時五觀帖　山谷草書雜記　涪翁書廬山髙歌¶
　蔡汴靈巖寺䟽　行書曹娥碑　米南宫天馬賦¶
<pb:KR3h0060_WYG_022-75b>¶
元章雜帖　襄陽父子詩筆　吳中夫子廟碑元暉書¶
　金王庭筠書劉先主廟碑　元侍制吳炳重書淮源¶
廟碑　杜侍制書清真觀碑　趙吳興書湖州推官㕔¶
記　書文賦　服食帖　松雪永福寺碑　書𤣥教宗¶
傳碑　書杭祐聖觀碑　孫真人碑　畨君廟碑　子¶
昻雜帖(東倉陶氏治地/得藏石凡十卷)　盧崇望書嵩嶽廟碑銘　重¶
建廬山東林禪寺碑記　虞文靖書垂虹橋記　王學¶
士利用書馬丹陽碑　姚牧菴璲書王重陽仙跡記¶
<pb:KR3h0060_WYG_022-76a>¶
鮮于太常千字文　羽士李道謙書王重陽碑　雪菴¶
茶榜(元僧溥先/撰并書)　明宋璲書千文　俞紫芝四體千文¶
　宋克七姬帖　前後出塞詩　祝京兆六體帖　書¶
唐初諸君子帖　枝山十九首帖　味泉賦帖　書王¶
文恪公墓誌銘　祝書毛中丞夫人墓誌銘　文待詔¶
書華氏義田記　王新建紀功碑(勒石/南昌)　陽明先生君¶
子亭記(謫龍場為/亭竹間書)　王子裕先生五墨刻(先生之子汝/明刻石齋中)¶
(寓思/羹墻)　豐人翁筆訣¶
<pb:KR3h0060_WYG_022-76b>¶
　　王敬美澹圃書品䟦載奉常集¶
王大令送梨帖蹟　歐陽詢千字文真蹟　永師真草¶
千文　東坡酒經　趙氏三帖(子昂管仲/姬仲穆)　趙文敏千¶
文(篆書草書/真行草)　洞玉經　陰符經　黄庭經　般若經¶
　中峰歌　渼陂行　十五詩　于歸帖　臨羲之東¶
方畫蹟　宋中翰仲珩書卷　宋仲温書　畫帖　吳¶
賢帖　祝枝山草書月賦　王雅宜楷書　文太史書¶
原道　休承書後十九首　曇陽太師蹟　㤗山崕碑¶
<pb:KR3h0060_WYG_022-77a>¶
　黄庭内外景經　古搨羲獻法書　玉兎文禊帖¶
宋搨褚河南度人經變相題字　禇登善書孟法師碑¶
　唐本虞永興孔子廟堂碑　李懐琳書嵇叔夜絶交¶
書　顔清臣麻姑壇記鐫玉　蘇長公雩泉記　坡仙¶
宸奎閣記并銘(一帖後歸/先荆公)　東坡書髓(成都西樓下石/刻蘇公法帖十)¶
(卷擇/其尤)¶
　　吳門韓宗伯存良所藏(見妮/古録)¶
陸士衡小東墨色有緑意紙亦百雜碎矣其書乃得索¶
<pb:KR3h0060_WYG_022-77b>¶
靖筆始知閤帖刻陸雲書亦後人為之陸更古也鮮于¶
伯機草書昌黎琴操四章及秋興十一首真蹟後題云¶
為國寳先輩書國寳書法臻妙家藏秘蹟甚竒惡扎何¶
足以汙几案愛忘其醜長者事也¶
　　嘉郡項氏所藏(子長子京兩公所收法書不下寳/晉清閟此偶見于太平清話者)¶
蔡君謨手題一卷其後後二柬即亭雲館刻澄心堂紙¶
帖也　宋髙宗手書龍王勅向在龍淵寺寺僧信源質¶
子京處　子昻亭林碑真蹟曽粘村民屋壁上王野賔¶
<pb:KR3h0060_WYG_022-78a>¶
得之以售項氏¶
　　項希憲所藏(希憲為子長之仲/子此亦仝前見)¶
栁誠懸書度人經押縫有大觀印宣和璽　米芾楷大¶
行皇太后挽詞其字與哀冊同　子昻書秋興賦行蹟¶
一卷筆法全出獻之後有張東海䟦¶
　　項復初所藏(復初為子京之叔/子此見眉公筆記)¶
王羲之草書二帖　顔行書定襄王郭公帖　蘇長公¶
天際烏雲卷　黄太史墨妙¶
<pb:KR3h0060_WYG_022-78b>¶
　　項𤣥度所藏(𤣥度為墨林第五/子此亦陳仲醇記)¶
宋搨懐素千文一册　薛道祖字一幅　韓絳字一幅¶
　歐陽元字一幅　沈文通秋杪帖幅　吳傳朋節婦¶
詩一幅　蘇端明郎中帖　王晉卿謝餽帖一幅　蘇¶
文忠公禱雨帖　又潤筆帖　東坡乞田帖一卷　書¶
阿育王宸奎閣碑文　蘇文定公和詩帖一幅　又頴¶
賔帖二卷　黄文節公詩帖一卷　又山谷維清道人¶
帖　米南宫臨蘭亭又竇先生帖書杜詩山水歌一卷¶
<pb:KR3h0060_WYG_022-79a>¶
　趙文敏公書文賦一卷　書吳興賦一卷¶
其間如蘇明允題懐素詩鄒志完建平東張南軒薦㳺¶
城之書皆生平未見之翰墨也諸蹟中宜以東坡手柬¶
六紙為輔而以懐素苦筍帖後有米敷文䟦者冠之庶¶
得次量矣(眉公云是日為/八月十有五日)¶
　　岳州諸法帖(見妮/古錄)¶
岳州諸名家可為書法者篆則李斯二十八字(玉女/池後)¶
宣和大定二碑額(岳/祠)　㑹真宫李白詩四面碑八分則¶
<pb:KR3h0060_WYG_022-79b>¶
開元磨崖御書葉彬補書百八字回馬嶺三字崖巔有¶
開元紀秦山銘四字如斗申旞補書秦始皇紀秦山銘¶
皆有古法楷則張待制宣和修廟(岳/祠)　宋真宗御書青¶
帝贊陰字碑行則錢襲遊覽記尹待詔祥符四碑(俱岳/祠)¶
草則黄廣洋(詩刻延/禧殿前)魏閑許應元詩刻環亭¶
　¶
　¶
　珊瑚網卷二十二¶
