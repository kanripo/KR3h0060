# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:52.011258
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷十八
<pb:KR3h0060_WYG_018-1a>¶
欽定四庫全書¶
　珊瑚網卷十八¶
　　　　　　　　　　　　明　汪砢玉　撰¶
　法書題䟦¶
　　國朝名公詩翰前卷(凝霞閣/鍳藏)¶
野寺垂楊裏春畦亂水間美花多暎竹好鳥不歸山城¶
郭終何事風塵益駐顔誰能共公子薄暮欲俱還　髙¶
陽許初元復¶
<pb:KR3h0060_WYG_018-1b>¶
青天嶒峨擁髙峰江光倒映千芙蓉長松窈窕晝無日¶
飛泉迸出深林中緑樹倚石標仙客吞吐江山與丘壑¶
沈先生丹青手冩出意態殊縱横千年不改秋山色萬¶
古畫苑流芳名淋漓翠黛展此幅身在匡廬與天目¶
濠南李攀龍¶
謝却塵凡水上居推篷偏愛八窗虚櫓聲長雜書聲度¶
波影遥連雲影踈客至烹茶沽市酒興來垂釣羡江魚¶
多君佳趣雖云異終向林泉樂有餘　劉謙(吉/文)¶
<pb:KR3h0060_WYG_018-2a>¶
池館清虚落照紅麻衣凉拂蓼花風驚鷗厯亂平沙外¶
老樹含芽曲水東過雨山光清似洗涵秋江色碧如空¶
唱桃山女隔山採纎歩行雲入紫峰瓊¶
維揚津藪浸江東渺渺三州烟霧中雲黑蛟龍噴凌薄¶
天青日月度虚空山藏林屋陰符秘水接咸池灝氣通¶
綵鷁朱旗留勝賞千秋文藻仰名公¶
東南襟帶灌羣川汗漫遥將銀漢連吞吐雲霞朝浴日¶
動摇星斗衣涵天潛蛟亂捲千重雪孤鶴斜衝萬里烟¶
<pb:KR3h0060_WYG_018-2b>¶
桂樹參差瑶草緑浮㳺真欲接飛仙　右太湖二首王¶
守¶
春湖萬頃玉溶溶橋上春山翠掃空神女月明珠返浦¶
仙人雲曉笛迎風花枝香覆琳宫外草色青迷紫洞中¶
思挂一颿凌絶頂㸔圖翻愧賦難工¶
踏破萬山雲言採千嵗藥歸來春莫時杏花㡬開落花¶
落逺山出天空雲似低朝來賦秋興結社過橋西野鳥¶
穿窗過流雲拂座來有時復對月懐抱得無開　陳鎏¶
<pb:KR3h0060_WYG_018-3a>¶
書¶
江頭春色曉重重萬樹桃花帶雨濃隨意尋芳出門去¶
隔溪人語水聲中¶
獨坐溪亭酒半酣閒看春色在江南沙燕舞風斜日裏¶
晴烟漠漠栁毶毶　近作二首上禹門　仲山王問¶
幽人每愛南村梅背郭誅𦭘結小堂靖節歸來存菊徑¶
少陵老去卜林塘茶烟冉冉晴當户羅月紛紛夜到床¶
何日杖藜尋酒伴悠然觴咏賦羲皇(豫章/胡儼)¶
<pb:KR3h0060_WYG_018-3b>¶
長溪東注碧流清觀水能令道眼明暖浸桃花渾濯錦¶
浄涵星斗若圍抨放歌自得林泉趣拂釣相忘物外情¶
泉石徜徉無俗慮年來惟卧白鷗盟(我齋/沈璐)¶
地屬無桑流水濵青山白屋一閒人簾鈎皓魄先迎月¶
宅近陽和早領春不到西陵無别業自知仁厚有比隣¶
清秋相約荷衣去放棹滄洲採白蘋(震川歸/有光)¶
逺跡城市間築室傍林谷西丘俯簷楹流水通淇澳烟¶
霞曳巖穴晨光射晴旭軒敞見平疇身閒理耕牧魚鳥¶
<pb:KR3h0060_WYG_018-4a>¶
日相親聲利不同躅時瞻天際雲或逐溪上月車轍往¶
來稀翕言相和續花開繞林春草長縁溪緑世事竟無¶
聞所居樂幽獨　海濵浦南金¶
溪上風輕雲淡溪頭栁媚花明借問誰家𦭘屋長聞鶴¶
唳琴聲　雪霽瑶林矗矗沙寒白鳥雙雙臘盡酒香麴¶
甕月髙梅影陂塘　觀蔡張志撰¶
明光九級盡琉璃為答𤣥功詎惜貲地異赤烏寂教後¶
基同白馬碣名時鷲峰直與諸天接鳳闕翻從下界窺¶
<pb:KR3h0060_WYG_018-4b>¶
登罷欲書多寳事柰無江總善題碑　右報㤙寺浮圖¶
皇甫百泉¶
把酒登樓明月夜交㳺不似去年親踈花欲折偏憂雨¶
北雁初來又送人稼穡有秋烟火少兵車無戰羽書頻¶
却憐醉裏丹楓葉似與吟翁著意㸔(謝時/臣)¶
日日尋源繞白雲也憐童子每辛勤秦郎好事能成約¶
陸羽無嫌許見分汲取豈辭風雨阻往來寧避虎狼羣¶
㡬囬小集秋林下石鼎茶香滌酒醺(謨次/作)¶
<pb:KR3h0060_WYG_018-5a>¶
畫漿雙扶一葉舸常時載酒泛滄波清風明月情無限¶
水色山光興最多楊栁岸邊和雪釣蒹葭影裏扣舷歌¶
塵塗擾擾勞形役為樂如君有㡬何　友雲¶
舞罷尋芳去花枝借粉香淺紅添醉色雅緑助新粧樸¶
蝶闗春恨聴鶯去晝長武陵仙路杳何處問劉郎　右¶
賦得花間美人周繩祖¶
湖水滿秋碧重橋寳帶分人歸青草路帆落洞庭雲山¶
倒西南影鯨吞日月文尊前莫辭醉選勝重殷勤　右¶
<pb:KR3h0060_WYG_018-5b>¶
寳帶橋作書於蓮石齋商谷居節¶
江碧雲輕楚甸秋美人天逺思悠悠可憐空谷孤芳冷¶
緑係清香無那愁　顧問¶
六十年來鬢未絲優㳺林壑澹無為青山滿户樽盈酒¶
此是君家得意時　錢榖¶
天寒雲凍地欲裂飄風襲人草木折深崖墮氷飜白雪¶
長谿滚滚水如立溪邊古樹烟火斷茅簷重閉無人迹¶
中有老僧太竒絶獨舸悠悠自鳴枻笠頭垂垂散珠粒¶
<pb:KR3h0060_WYG_018-6a>¶
衲衣片片沾璚屑短葢那能障回颷手脚半皴脣齒齧¶
罟舟漁子盡入淑笑教老僧太癡劣冒險無求自得意¶
舉世寧能論巧拙子卿氊食非人願蔡州半夜真人傑¶
按圖令予三歎息灞橋之思今已滅　嘉靖癸已夏至¶
後少華山人復初書于紫芝閣¶
　　國朝名公詩翰後卷(凝霞/鑒藏)¶
柴門寂寂掩青蕪空谷音㣲聴欲無一水故人通尺鯉¶
九霄仙令擁雙鳬可南宅有登龍句郢里人歸和雪孤¶
<pb:KR3h0060_WYG_018-6b>¶
早晚課書傳畫省于今淑問滿新都　答丁明府王世¶
貞¶
玉漏初殘曙欲生千官端笏候華清煙消碧瓦參差見¶
月晃金門上下明仙仗乍移雙扇合侍臣徐退萬花迎¶
孤忠自許酬真主况復簪纓際太平　春日早朝之作¶
　豐南禺¶
嵩嶽盤雲陟處危羣峰那敢向争竒周圭日倒千尋影¶
漢栢霜封萬嵗枝野色中原龍戰地鄉心南國雁來時¶
<pb:KR3h0060_WYG_018-7a>¶
西行不散登臨慨一與緱山子晉期　中嶽一首從中¶
嶽之𪋤西去為緱山故及之　莫如忠¶
雞鳴何如矯矯拂羽東烏未光落月承宇志士反側聞¶
之起舞此生何為蓬虆踽踽振吾衣裳坐以待旦　壬¶
午春二月廿一日書于白龍潭舫　莫是龍¶
秋日幽尋物外期行行出郭得招提官閒自覺紅塵逺¶
地勝何妨白日遲雲散空花堪結社京生别院試圍棋¶
皇都車馬紛馳逐只隔城闉已不知　文彭¶
<pb:KR3h0060_WYG_018-7b>¶
朝元山髙髙入雲青原玉笥連氛氲石蓮古銅鬱交翠¶
蒼苔銀牓龜龍文從來人傑由地靈天降羅公應嵗星¶
胸藏萬卷吐竒絶第一臚𫝊趨帝庭帝庭宛轉石渠側¶
修眉玉頰桃花色雲光錯落錦袍新珊瑚出海秋月白¶
丈夫得意須少年少年通預金閨籍忽然興動碧山棲¶
飄然長往焚銀魚銀魚焚却歸蓮洞一編間誦長生書白¶
飯黄精鍊道真洞門時挂蓮華巾齋房乞鉢飲玉液别¶
有𤣥境無纎塵肇也窮途流浪客落魄無聞頭已白卅¶
<pb:KR3h0060_WYG_018-8a>¶
年誤落塵網中時一思公情悒悒當時遇公茂苑邊曽¶
恵瑶草燦蓬壁一别迢迢入夢頻何時去會盧江濵盧¶
江水逺蓬壺隔商山何處尋移民相逢古洞受寳訣桃¶
開洞口三千春　嘉靖乙未暮春寄羅念菴石蓮洞歌¶
開雲文肇祉¶
刺骨清寒病不禁空中牢落强登臨塵棲每下窮途淚¶
幽晤難忘入社心竹院靜摇斜日影松壇徐拂梵天音¶
朔風吹酒歸舟急&KR0911;皷嚴城憯沍陰　亂後治平寺作¶
<pb:KR3h0060_WYG_018-8b>¶
　文元發¶
海擁峰頭路長松落日前笙歌隨處有羅綺照人妍池¶
水和烟碧巖花着雨鮮生公片石在相與話因縁　劍¶
丘近作　岐雲魯治¶
龍藏炎氛隔蟬聲灌木通征帆指江上浪迹且山中晝¶
永長林日凉分曠宇風秦淮醉花處還憶此㳺同虎¶
阜别友口占　袁尊尼¶
垂楊夾御河廣陌冶㳺多雞取當塲鬬人將撫翠歌雲¶
<pb:KR3h0060_WYG_018-9a>¶
間馳畫轂花裏度鳴珂勝日不為樂其如春色何¶
暎日窺金埒連雲峙玉樓豪華紛越綺俠少競吳鈎鳥¶
囀全成曲林香元入甌欲知麗春賞不減在瀛洲　燕¶
遊二首　戚元佐¶
湖中日氣午氛氲風外歌聲洲上聞青天不動閣沉樹¶
白鳥下處溪成雲浮空草緑春無盡隔浦橋平野欲分¶
臨觴此日即修禊却自亭前憶右軍(烟雨樓/登眺)¶
溪邊坐流水水流心自閒不知山月上松影落衣間¶
<pb:KR3h0060_WYG_018-9b>¶
萬竹覆北窓長日睡初覺門前一片石新漲已堪濯¶
中岳元佐書¶
寒風吹暮雨蕭颼入簷除燈前花並落窓外葉同疎雁¶
濕應難度蝸旋疑自書悠悠相憑几雲抱石堂虚　賦¶
得虚牕夜雨　項元淇¶
永日薰風夏序催西山遥望鬱崔嵬空中飛絮撩人去¶
巖畔餘花待賞開寳樹芳林堪息影清泉碧澗可浮杯¶
與君莫負山靈約早晩移文獻哨來　初夏約㳺西山¶
<pb:KR3h0060_WYG_018-10a>¶
得杯字同禹門兄作　元淇¶
蕭踈短髪不勝冠卧起空齋過午餐㡬種鳥聲新雨霽¶
一畨花信朔風寒桔橰學圃於陵子木榻忘年管㓜安¶
懶漫不須酬客難酒杯聊欲重交歡　喜所知過南園¶
之作　少岳山人書¶
緇衣道者水雲家白學先生醉帽斜幽興不窮清晝永¶
風前筆硯竹邊茶　墨林項元汴¶
猗猗谷中香清作琴上曲萬古聖人心幽花數枝玉　雪¶
<pb:KR3h0060_WYG_018-10b>¶
居為蘭如美人作(漢陽/太守)¶
翡翠成雙戲晩汀楚天烟淡屬春晴騷人底事多題咏¶
香蘂芳椒共此情　心原野夫為蘭如姝(克𢎞/之印)¶
湖上堂開霽色分湖空風澹水如紋家家燕乳楊花落¶
處處蠶眠柘葉紛修竹欲滋三徑雨養魚常䕶一溪雲¶
不辭好事頻相過時向槎頭釣夕曛　南溪别墅漫興¶
　張服采¶
秀色凌寒益有神年來養就赤龍鱗和雲冩入髙堂上¶
<pb:KR3h0060_WYG_018-11a>¶
相伴人間住世人　古松　陳芹¶
已入雲林調知無軒冕縁栖枝同息鷃抱葉類鳴蟬永¶
日壺尊盡凉風枕簟偏石䦨間種藥不是慕長年　長¶
夏園居　張鳳翼¶
旅食游南國王程計北燕開襟期此日分手愴何年郎¶
署秋増色儒衣夜泊船逢迎雖不減同調自相憐　寄¶
朱比部　張獻翼¶
天上佳期近林間暑氣収遥憐河北渡正及火西流日¶
<pb:KR3h0060_WYG_018-11b>¶
暮雲連夕星䦨月在樓七襄纔入咏還擬賦悲秋　七¶
夕立秋　張燕翼¶
雨収江水緑送别孝亷船陵到蝦蟇下磯來燕子前當¶
壚女二八射䇿士三千贈子魚膓鍔成名在少年　送¶
友金陵應試　王穉登¶
欲識林中士言過山外栖諸天容客到樽酒為僧留心¶
鏡巖巖曉松濤樹樹秋從來空寂地不用姓名投　三¶
堂杜天中書¶
<pb:KR3h0060_WYG_018-12a>¶
堂構千峰裏雲常載雨迴新篁青欲滴古木翠成堆難¶
試謝公屐且傾陶令盃将窮竒絶處端不厭重來　杜¶
大綬¶
石上松千尺橋西水一灣杖藜從此去隨意看青山¶
吳門張元舉¶
閒支角枕暗銷魂藥碗薰爐晝掩門忽憶天涯芳草路¶
教人低首怨王孫¶
荳䓻香清酒半醒回頭一盼最闗情誰能繫取西窓月¶
<pb:KR3h0060_WYG_018-12b>¶
下遣隣雞報五更　項道民¶
窮髪巉巖度懸絲石蔓捫無風雲自幻不雨晝常昏石¶
似三生解人於百戰存飄飄任沙鳥何處出乾坤　登¶
雲岫談壬戌事有感　許光祚¶
霜月居然勝開軒面曲池團團青桂樹厯厯白榆枝好¶
我如加膝何人不解頥坐來寒漏徹猶道酒行遲　似¶
愛荆詞丈　李維禎¶
昏黑尋山寺惟聴隔水鐘參差流荇藻&KR0444;窕削芙蓉¶
<pb:KR3h0060_WYG_018-13a>¶
十載彌天逺三春片席從祗應同笑語何事隠寒松¶
訪友之作　長干杜義欽(三/槐)¶
蔚然蒼翠中宛爾真人氣石上一跏趺門前雙虎踞予¶
赴中侍齋師受天人供試問飽餐時滋味還殊衆　右¶
祖堂作　雪浪共恩¶
轉覺道路難豈料故人惜假我好樓居愛此春湖色¶
湖上梅花出短墻一開半落湖水香春陽羞澁香花細¶
桃花梨花亦不忙君家有酒藏床頭可憐花月未肯㳺¶
<pb:KR3h0060_WYG_018-13b>¶
願君醉我君亦醉花朝慎勿嗔莫愁房櫳窈窕嬌欲留¶
懊恨歸來纎月流不知此景誰能酬空將好句為君投¶
　題項子京樓　金華吳孺子¶
瓢杖净如拭白頭何處來乾坤無汝並狂狷有人猜詩¶
句經年鍜衣冠擬古裁每聞秋雨後蕭寺㸔莓苔　贈¶
吳𤣥鐵　陳繼儒¶
真心無散亂他事不須斷過去已過了未來何用筭¶
𤣥宰書於墨禪齋¶
<pb:KR3h0060_WYG_018-14a>¶
鷗友鱸鄉兩不猜蒹葭千里散秋懐應憐六代風流地¶
重有青蓮賦鳳臺　右金陵作¶
池邊荷葉衣無盡臺畔松花拾有餘剛被世人知姓氏¶
又移茅屋入深居　為愛荆先生書　董其昌¶
　　國朝名公手牘¶
榮還未及參展顧承恵問屢屢且再頒佳貺雅意鄭重¶
鄙劣潦倒何以克堪拜辱之餘獨有愧悚而已夏公壽¶
詩草草應酬何煩撝謝沈公八圖是早年所作妙甚不¶
<pb:KR3h0060_WYG_018-14b>¶
敢容易着語亦縁近日病冗相併未暇及此望展限數¶
日却得課程并後紙同上也使還丹此奉覆秋暑方熾¶
萬萬若時珍愛　徴明頓首奉覆　允文郡博先生¶
侍史　七月晦日¶
登髙落帽皆為風師雨伯阻之雖病後少飲安能鬱鬱¶
獨抱膝坐屋子下對淋漓者乎駝蹄已熟請午前來呼¶
盧浮白共銷之也　允明夢椿仁兄契家¶
連朝隂雨小牕寂寂欲得一二知已談心烏可得也偶有¶
<pb:KR3h0060_WYG_018-15a>¶
泉酒一瓶欲屈吾丈降舎同享之毋為街中泥濘而却¶
弟之意也　鎏頓首　俊宇契兄大人¶
日來坐冗不及過叙為歉心事未免種種必得足下商¶
之方可以定奪如何如何向有手録曽令玉郎持上未¶
得答教豈徘徊于山林泉石之間而未暇耶昨宅上阿¶
周來頗知衷曲而晚間沽飲以為酒侑未知足下知之¶
耶見時當作拍手以笑不盡弟王寵頓首子元文知已¶
　卷中尚有沈洪留宿文會軒札李東陽為兒延醫書¶
<pb:KR3h0060_WYG_018-15b>¶
　玉守柬于穹窿文彭與元洲閣宜張鳯翼答孫漢陽¶
　周天球因汪子建遊楚寄王鳯洲開府有云自聞次¶
　公外補頗為之駭近聞吾公亦乞歸甚切不知何為¶
　豈有拂於江陵耶彼時處士不畏權要猶如此又彭¶
　年手報錢叔寳栢板雖小裂然太長反有二扁料也¶
　魯治覆吾未項少谿冩茉莉賦居節丐雪居翁相思¶
　子王穉登索仲玉紙砲佳者見餉此僕蟠蟲指𤓰之¶
　嗜可可想見一時風致第録之太繁姑置其他如徐¶
<pb:KR3h0060_WYG_018-16a>¶
　賁沈度姚綬沈周唐寅諸名家赫蹏不下千餘紙収藏¶
　凝霞墨花二閣有年矣一旦自厯下旋大半售去間以¶
　遺所知朶雲與彩雲俱散矣人間清賞之樂信不多¶
　得也　䝉天笑者識于蕭條髙寄之四五¶
　　江岡㦦蹏名蹟(人素工書牘多雅/誼者聊割一臠)¶
樓頭縱觀羣玉之府重以牢醴竟日行時更辱嘉貺公¶
家父子髙情何時有忘也大作略披一二作金石聲謝¶
教不一　其昌再頓首¶
<pb:KR3h0060_WYG_018-16b>¶
　愚父子為索書三元福地走使金閶所囘柬也(玉/記)¶
不肖弟東海之鷾鴯子也字未窺斑藝非致逺不揣下¶
里晉謁龍門遂蒙欵遇錫以佳玩頓使頹筆贈妍俚言¶
獻笑不復藏拙更沐優容故渤海之不拒細流亦㤗山¶
之不失拳石第不肖自顧徒有汗顔耳足下才華八斗¶
文不加㸃何患非當宁用也敬羡敬羡歸想雅度令人¶
時刻可挹恨衣帶之隔耳分袂後弟復往鵞湖鹽官近¶
得抵舎承委三扇俱送在諸名公案頭矣圖書亦未就¶
<pb:KR3h0060_WYG_018-17a>¶
手少容數日盡附薛仲台兄完上也重九時再過檇李¶
與足下共醉茰觴傾不盡欲言源崑大兄大人大元¶
華亭教弟蔣元龍頓首復¶
　余弱冠時蔣徴君攜古圖史扁舟來訪留欵數日大¶
　而擘窠書小而蠅頭楷㡬練裙莫能盡也更剪燭聮¶
　句曉别賦贈意殷殷如昨焉蓋神卿與雲卿書法原¶
　一體兩人故無差别耳(源崑余/舊字)砢玉記¶
前追送不及為之悵然江行知一路平安為慰近閲邸¶
<pb:KR3h0060_WYG_018-17b>¶
報知張夢澤先生已陞秋曹所寓書乞即達之為荷塲¶
前百凡為道珍重　眷弟郁嘉慶頓首啟玉水世兄大¶
人畿元左慎¶
　伯承博雅好事𤣥鐵稱之為貧孟嘗與季叔遇俱余¶
　忘年交叔遇至今神明不衰每示所録題䟦也¶
伏讀佳製每一義終令人翩翩便欲仙去不知慧業文¶
人何修得此方恨識兄之晩然猶喜未晚也有此中近¶
作得恵發矇更望日縁積逋先兄而至者堆壅坐是尊¶
<pb:KR3h0060_WYG_018-18a>¶
扇尚未卒業且笥中所攜毛頴盡皆成童而此地復無¶
處購買倘案頭有可濟之則不獨受賜不貲亦得籍以¶
報命感當何如玉水詞丈太史　通家小弟薛明並頓¶
首¶
賤恙戒飲拘攣可笑以對知已不諱直陳然雖自外芳¶
筵而珠璣之文在握儼乎時奉紫芝而益芬彩不寧惟¶
是醉飽已也管城君一員足矣何太奢至此又不敢不¶
登容即藉是以報先此附謝總叩悉不盡玉水詞盟史¶
<pb:KR3h0060_WYG_018-18b>¶
席　小弟明益頓首¶
俚言借光佳箑出入懷袖良厚幸矣弟不靳竄削另當¶
再書奉報承惠中書君太多令人顔甲為作拙楷一冊¶
行草一軸表敬兼望大教天晴圖晤仲謝不盡樂卿仁¶
兄畿元　小弟薛明益頓首上¶
　先子嘗稱虞卿楷書衡山後一人也壬子秋得晤薛¶
　君子雞鳴山房時獲其墨妙欣幸為何如(玉/記)¶
昨承雅恵種種感愧何已顧日有山遊之興尚未具一¶
<pb:KR3h0060_WYG_018-19a>¶
樽少談雅事耳弟新刻有雲笈七籖此道藏類書計博¶
洽家所必購馳上一部更求於交㳺中一一㳺揚使得¶
盛行其感又何如耶其值一金并聞玉水詞丈先生教¶
下　弟安期頓首¶
　俞羡長不獨擅騷壇抑亦工臨池故存此一札(玉/記)¶
昨中坐慢去未盡傾倒當俟牡丹紅時圖再舉耳文畫¶
卷承借觀容留數日作題語奉還也拙畫何足觀以本¶
意欲馳往嚴州故不得奉他日有塗抺即須尊意任檢¶
<pb:KR3h0060_WYG_018-19b>¶
捨之何如季白屏上文當即圖之不盡玉水親家大雅¶
　日華頓首¶
　此竹懶翁諦姻時手裁也誌之以毋忘伊始耳¶
辱教大篇新爽絶倫謹已什襲社題在卷中不及録奉¶
即以卷附覽惟兄摘一題賦之閲畢望擲不一一玉水¶
詞兄髙雅　弟貞黙頓首復¶
社所雖已具柬中但隔日尚有一邀柬亦不可少傍晩¶
望再一傳其未熟識者當仍命小价致之柬内乞書多¶
<pb:KR3h0060_WYG_018-20a>¶
偹一幅送首社語弟處有新到恵泉竟載至舟中不一¶
玉水社兄詞長　弟貞黙頓首¶
往見秣陵余仲茅司馬謂弟鴛水社刻獨無君姓氏何¶
也弟甚愧之昨忽蒙許補輙以秋色八咏録上鑒定付¶
梓為愛　玉水仁兄大方家　社弟士麟頓首¶
　鴛社雖已梓而一時同盟牋玉頗多兹僅存譚帚菴¶
　者以始事之人及姚叔祥者為塵逺之續且兩君兼¶
　工書耳　月曼修月人汪砢玉識¶
<pb:KR3h0060_WYG_018-20b>¶
昨領清教竟日珍圖名墨目境豁然受益多矣兹啟元¶
人短雲山卷蒙兄相許割愛景陽云恐兄裝成卷或有¶
難色敢奉梅花詩畫扇一握以償裝潢之直惟兄哂留¶
慨許為何如桂子將舒容屈領言教未一玉水世兄教¶
厚　即刻教弟道素頓首頓首¶
瑶篇見贈時時捧誦如對芝宇百朋之錫感佩良深矣¶
宋元諸短牘弟有數段以久質友人處近始取出剥落¶
不堪正爾掲開重拓故未便奉覽俟月初小園桂花將¶
<pb:KR3h0060_WYG_018-21a>¶
開屈駕過我領竟日清談兼有一二種粗玩欲請教也¶
字卷恐不足當大方敢云自愛乎玉水社兄世契　教¶
下弟髙道素頓首上¶
　萬厯壬寅間明水君即與愚父子相契斗酒論文聮¶
　床夜話彼此獲一佳玩相賞或互易聊録一二以誌¶
　懐明水嘗臨老天馬賦不復可辨　玉記¶
名牋草草以大癡意為之想亦當法眼古人哭子喪明¶
而不肖尚有閒情事筆墨是亦大癡矣一哭一哭玉水¶
<pb:KR3h0060_WYG_018-21b>¶
契兄博雅　教弟徳新頓首¶
　復初於此道為項氏白眉與余交最暱時追念也¶
傾葢以來凡所受至眷者心藏之矣方忻倚玉倐悵歌¶
驪道旁判袂咫尺各天令人黯然魂消歸更見羮見墻¶
昕夕與玉潤譚對娓娓髙誼不去口始信交友止趣味¶
兩言意氣相投便賅多言定久要耳向審布帆無恙行¶
人安穏邇已上奉鶴髪下課麟趾兄于俯仰間寧不愉¶
快甚又計焚香烹&KR1321;筆精墨妙詞翰富有日新視弟碌¶
<pb:KR3h0060_WYG_018-22a>¶
碌車塵馬足間尚了無脱離日何啻天淵矧一時萍聚¶
漸次星散無功亦將舎我而南益復寂寥且奈何以介¶
歸為寄此牘未既欲吐願言鑒在尊公老叔前萬望一¶
叱致晤夷仲名之并道惓惓美神超冗極壽章容促之¶
陳贊皇二十左右行附聞樂卿老仁兄莫逆(長至後/二日)¶
社弟洪邦基頓首¶
　慶之為忠宣公後能文工小楷此特其一斑也(玉/記)¶
尊箑録上小詩并祈正扇二事聊引意唯噱存不宣¶
<pb:KR3h0060_WYG_018-22b>¶
演再頓首¶
　天啟癸亥秋余在都門庶常陳贊皇師傾葢投分余¶
　臨行招餞宵半題扇贈詩意殷殷也砢玉記¶
臨病經旬思膓遂槖讀老親翁西山品覺朝來寳氣落¶
我床褥不惟病中可當七發後日遊覽挾兹以往庶可¶
無迷津矣漫題數語不足形容萬一聊以見服膺之意¶
惟郢削付梓乃可耳　弟真拜上¶
弟既乏𤣥晏之文深漸無換鵞之筆草草應命録上希¶
<pb:KR3h0060_WYG_018-23a>¶
檢到玉翁老親家詞伯　弟真頓首¶
　　項不損為吾郡書家龍鳳惜其作李北海盡頭耳¶
長安晤言缺然一别猶荷記存翰貺逺賁敝邸懐兹雅¶
誼如何門下官况冷寂蕭然自逺便見邁識計明公當¶
即為一通勒此謝復不盡想馳　鳳來再頓首¶
　天啟丙寅冬余轉運厯下蒙施羽皇師手報也師相¶
　素&KR0570;翰墨故存此七十二泉主人玉記¶
令郎嘉禮一媒逺一媒多事所幸我兩家相知之素言¶
<pb:KR3h0060_WYG_018-23b>¶
語可以竟達鄙意一以簡静為主粗奩數事以一舟達¶
潭府所遣僕輩不煩犒宴即尊使寵臨亦不及奏欵矣¶
亦迫於時日勢不能紆徐也皷吹之類併亦可汰不失¶
山林泉石之格何如特此專達不一玉翁老親翁大人¶
　日華頓首上¶
　太僕公婚啟已刻恬致堂集中附此以見青松白石¶
　之盟翥鳳驚龍之輩千載如在也　砢玉識¶
節間風雨竟以深秋未獲走晤為念弟南行只在月中¶
<pb:KR3h0060_WYG_018-24a>¶
尚未有定期也偶于朔日同孔孫請仙索得唁梅二絶¶
録呈覽又有贈家君二絶深談内養容另日録呈亦可¶
異耳梅花供尊犒先附壁深欲作數語附之簡末多冗¶
未及捉管容續呈正不一玉水老親翁仁兄　弟肇亨¶
頓首¶
承示珠玉韻險詞工既難追歩而諸君子和什愈出愈¶
竒荒陋如弟但有歛手吟咏而已恐孤仁兄雅意勉强¶
效顰徒令匠伯嘔噦耳唐榻樂毅論蒙割愛見許謹奉¶
<pb:KR3h0060_WYG_018-24b>¶
原值少佐買蘭之費望鑒存幸幸　弟函光頓首¶
　唁梅者志感先子手澤故存此二則又李珂雪之摹¶
　禇曹瞻明之學鍾兩君書法有可觀耳(玉/記)¶
日者飽玩所藏圖書恨不作蠧魚歸時每與雒生談及¶
便嘖嘖道兄髙致也所委冩右丞詩意先以二幀奉覽¶
未識有合于尊意否想右丞見之必鼓掌在當世或可¶
寓目兄翁以為然否右丞句再乞付三四聮擇其最精¶
妙者補之何如諸名公筆便希賜覽并白玉水翁兄老¶
<pb:KR3h0060_WYG_018-25a>¶
親家　眷小弟項聖謨頓首上¶
日蒙髙雅示以名卷許我圖之何其幸也未及申報歉¶
歉趙䟦三首并望示弟一録即奉歸想不吝也特此凟¶
玉水老親翁大人千古　眷弟聖謨頓首¶
　項君首冩摩誥句圖余假以韓滉畫卷臨倣一時雅¶
　韻足記乃孔彰近來書學與畫學俱進故誌之¶
向蒙左顧偶往苕上有失倒屣所諭尊公大傳業經付¶
梓佳什前從洪善之處領教一二亦已借重今再當更¶
<pb:KR3h0060_WYG_018-25b>¶
添刻以為邑乗光也耑此覆　承昊頓首¶
黄闇齋亷憲纂修嘉邑誌予為先大父明夫重建三¶
元閣葺夷光學繡處蓮花醋坊諸橋補入古蹟先愛荆¶
居士之髙行如朱文恪公所叙李冏卿君寳所傳姑撮¶
一二附隠逸即蒙如請又濫及不肖之小賦俚句感何¶
如也縱横河嶽之筆應共不朽郡賢詩蒐獵數年恐多¶
掛漏未敢命梓承兄翁同調吉光片羽收拾無遺真海¶
底鐵網也來翰領悉當一一披對以鴻篇壓卷為快尚¶
<pb:KR3h0060_WYG_018-26a>¶
有遺珠惟𤣥宴齋頭次第簡討見恵可也容晤不一¶
社弟谷頓首¶
　　曹侍御石倉為續檇李英華屢垂諮訪甚盛心也¶
　　苐尚未竟大觀是望若此柬為書輪妙斵足重耳¶
賢郎初試奏㨗此瞬息九萬之兆也弟忝四世通家深¶
羡服徳門餘慶于今日發軔矣聊具芹私非敢云賀也¶
希笑内是禱樂卿仁兄侍史　弟孟超頓首¶
　萬厯中來吾郡書家首推髙元雅先生而擅其傳者¶
<pb:KR3h0060_WYG_018-26b>¶
　為長公公𤣥與季季仙及元雅之仲嗣王氏者子逸¶
　子由父子在(闗/)鐵門限也惜子由李仙俱蚤世猶賴¶
　老友公𤣥筆陣益雄向為兒淵下帷其先静村公又¶
　為吾荆翁師真可稱四世交如斯牋所云永永不替¶
　耳　娛墨居士摩松皮硯記此¶
　　玉臺翰墨餘芳(係萬厯間人/嗣未輕贅)¶
洞天去人九萬里凉風吹雲天似水珠扉髙啟赤霓翔¶
氷簾漾中素練舉碧花瑶草簇䦨干張君危坐聴啼鸞¶
<pb:KR3h0060_WYG_018-27a>¶
翠蜃吹涎作樓閣青田小龍耕曉烟璇宫桂花秋露滑¶
吳剛玉斧香凝屑綘節髙飄阿母來藕黄衫子翠羅鞋¶
晏香鳴筝婉華舞笙歌沸空擁吹臺自向東王一巵壽¶
啾啾白麟天半走貝闕人歸龍夜吼　右天上謡　東¶
海徐媛小淑氏¶
鳴蟬寂無聲閒夜凉颷發薜荔覆檐楹葉際見孤月流¶
光入房櫳徘徊照華髪撫景一長嗟終古誰不沒棄世¶
學神仙徒勞鍊金骨　寒山趙氏陸(平原/内史)¶
<pb:KR3h0060_WYG_018-27b>¶
華衮輕于一字褒儂家姊妹出蓬蒿媿無芳躅追彤火¶
浪得虚名動彩毫　廣陵雲濤烟鬟氏¶
花牋處處有儂名欲動春風欲囀鶯對月瞻雲吟秀句¶
幽閨一倍使人清　適楚月液纎黛氏¶
綺牕得聴梅花弄至今暗香猶襲人也小女姁妹告借¶
秋鴻新譜特遣婢子顧影叩領贈戴氏二姬一絶附正¶
雲鬟月面兩相冝濤作秋波液是脂吾見猶憐而况若¶
江妃漢女莫猜疑外曲中衛宛若楊三秀作容録正一¶
<pb:KR3h0060_WYG_018-28a>¶
一品題之　眉社女弟張徽卿(柯亭/内子)¶
計都門分袂抵家無日不思念賢姊暨令愛輩想吉人¶
有天相自多獲福為慰夏初准望吾姊東歸妹在金閶¶
奉迎以傾積懐近聞吾姊為太君納寵徳望斗山矣兹¶
因鴻便聊附八行恭候　歸楊門吳氏歛袵¶
　近代名壺以書表著者呉中為范夫人徐小淑趙¶
　大家陸卿子清漳為柯孝亷配張徽卿卿寓白下有¶
　女弟子雲濤月液與余清瑶君投分所遺詩札翔鸞¶
<pb:KR3h0060_WYG_018-28b>¶
　舞鳳豈僅鸚哥嬌也清瑶亦有贈言及濤液其一云¶
　妙撫樂毅衍波牋鐵畫銀鈎字様圓姊正臨池洗端¶
　石妹先題葉弄輕烟又婁東楊棘丞夫人尤與清瑶¶
　子善别後發其郵筒穆若清氷㵼玉壺焉時秦淮女¶
　郎楊蕙娘曉英精黄庭小楷沙宛在彩姝擅蘭亭郝¶
　藝娥婉然工宣示楊叔卿婉素喜作麻姑壇潘髯稱¶
　得其一染齊紈可易百錦大足掩映林下風而吾禾¶
　有十三齡女童徐範能摹諸家體賣字自活為沈伯¶
<pb:KR3h0060_WYG_018-29a>¶
　姬鳳華所書古詩十九首入石徐媛䟦有云筆彩芳¶
　生墨香含素歐率更允拜下風衛夫人終當北面至¶
　自慊每草搨便作凍蠅其推重可知矣伯姬妹瑶華¶
　詞翰亦佳惜咸蚤世月香居士徒搦琉璃管追之耳¶
　又范夫人為清瑶書五言于便面别號無為道人尚¶
　憶兩句扣齒風雷響挑燈日月光落筆灑灑應是墨¶
　池仙子　鴛水定香居士玉識于書帶草草牕¶
　¶
<pb:KR3h0060_WYG_018-29b>¶
　¶
　¶
　¶
　¶
　¶
　¶
　¶
　珊瑚網卷十八¶
