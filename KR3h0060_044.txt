# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:52.709906
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷四十四
<pb:KR3h0060_WYG_044-1a>¶
欽定四庫全書¶
　珊瑚網卷四十四¶
　　　　　　　　　　　　明　汪砢玉　撰¶
　名畫題跋二十¶
　　宋徽廟題院畫冊¶
瑶臺無信託青鸞一寸芳心思萬端莫向東風倚修竹¶
翠衫經得㡬多寒　右修竹士女圖¶
消受南薫一味凉藕絲新織舞裙長臨池試展淩波歩¶
<pb:KR3h0060_WYG_044-1b>¶
只恐紅蓮妬艷粧　右荷花士女圖¶
羅襪生香踏軟沙釵横玉燕鬢鬆鴉春心正是芭蕉葉¶
羞見宜男並蒂花　右芭蕉士女圖¶
軟繡屏風小象牀細風亭館玉肌凉含情學冩鴛鴦字¶
墨洗蕉花露水香　右滌硯士女圖¶
濃黛消香澹兩蛾花陰試歩學凌波専房自得傾城色¶
不怕凉風到扇羅　右團扇士女圖¶
　　思陵題馬逺畫冊¶
<pb:KR3h0060_WYG_044-2a>¶
桃李無言春告歸落紅如海亂鶯啼西村渡口斜陽裏¶
渺渺烟波緑拍堤¶
閒來洞口訪劉君緩歩輕抬玉線裙細白桃花擲流水¶
更無言語倚彤雲¶
高山流水意無窮三尺雲絃膝上桐黙黙此時誰㑹得¶
坐凭江閣㸔飛鴻¶
月午江空桂花落華陽道士雲衣薄石壇香散歩虚聲¶
杉露清泠滴棲鶴¶
<pb:KR3h0060_WYG_044-2b>¶
不禱自安縁夀骨人間難得是清名淺斟仙酒紅生頰¶
永保長生道自成¶
　是畫竹下有冠者道士持酒杯侍以二童一鶴烟泉¶
　之間賜王都提舉為夀上有辛巳長印下有御書之¶
　璽　唐寅識¶
　　思陵題畫冊花草四幀¶
香蜜裁葩分外工疎枝幾㸃綴雛蜂嬌黄染就宫粧様¶
香煖尤宜愛日烘　右蠟梅¶
<pb:KR3h0060_WYG_044-3a>¶
寒花婀娜露凝香風葉摇秋鳳尾凉夢入畫堂銀燭下¶
翠屏深處隠紅粧　右修竹芙蓉¶
墨花垂兔頴千古尚漓漓翠羽風前葉秋聲雨一枝詩¶
題春粉節䙀脫玉嬰兒湘浦人何在空聞鳳管吹　右¶
墨竹¶
名出本南山來依瓊苑間陳主歌前𣗳楊妃醉後顔為¶
嫌脂太赤故著粉微斑共言攀折處已獲寳枝還　右¶
雪中山茶¶
<pb:KR3h0060_WYG_044-3b>¶
　　思陵題趙伯駒團扇月宫圖冊¶
清凉境界火雲蔵但覺仙家日更長千嵗夀松誰宴坐¶
星君午夜吐光芒　賜王都提舉¶
　　又題李唐畫冊¶
月團初碾瀹花甆啜罷呼兒課楚辭風定小軒無落葉¶
春蟲相對吐秋絲¶
　　又題馬麟畫冊¶
已過糓雨十六日猶見牡丹開淺紅曽不争先及開早¶
<pb:KR3h0060_WYG_044-4a>¶
能陪芍藥倒薫風¶
　　趙松雪山水二冊(子昂二/字欵)¶
陸瑾有山陰高㑹圖吳興此小景是臨陸瑾者吾松朱¶
象𤣥司成家物　其昌觀¶
　　錢玉潭仇書圖冊¶
兩兩挾䇿遊康衢聚戲不異同隊魚忽然兒態起争競¶
捐棄篋笥仇詩書　吳興錢選舜舉畫并題¶
　　吳仲圭山水冊¶
<pb:KR3h0060_WYG_044-4b>¶
古藤陰陰抱寒玉時向晴窻伴吾獨青青不改四時容¶
絶勝凌霄倚凡木　梅花道人戲作并題¶
　　又漁父圖冊(三詩不在/前卷内)¶
紅葉村西夕照餘黄蘆灘畔月痕初輕撥棹且歸與挂¶
起漁竿不釣魚　梅老戲墨¶
㸃㸃青山照水光飛飛寒鴈背人忙衝小浦轉横塘蘆¶
花兩㟁一朝霜¶
醉倚漁舟獨釣謡等閒入海即乗潮從浪擺任風飄束¶
<pb:KR3h0060_WYG_044-5a>¶
手懷中放却橈¶
　梅花道人畫師巨然多以船子和尚川撥棹詩題之¶
　吳門王文恪家蔵其漁樂圖入妙品本與盛子昭比¶
　門而居四方以金帛求子昭畫者甚衆而仲圭之門¶
　閴然妻子頗笑之仲圭曰二十年後不復爾果如其¶
　言盛雖工實有筆墨畦徑非若仲圭之蒼蒼莽莽有¶
　林下風氣所謂氣韻非耶𤣥宰題¶
　　盛懋溪山曳杖圖册二幀¶
<pb:KR3h0060_WYG_044-5b>¶
積水潛通渭連村不近城青雲浮野濶春氣與人清鶯¶
響出幽谷琴歌非逺征客心在三益山水向人鳴　雲¶
莊吳炳¶
　　子昭停舟觀鴈圖¶
秋色澹江臯晴林風木凋逺村雲際擁孤島沼中摇鴈¶
影雙翻水漁歌半倚潮停橈正回首霜信晚迢迢　雲¶
莊吳炳¶
　　曹真素疎林寒色冊¶
<pb:KR3h0060_WYG_044-6a>¶
嘉定乙丑十月雲西曹知白¶
晴牕偶閱雲西畫今昔相殊感慨多桃李上陽春寂寞¶
何如古木老巗阿　子輿¶
鐵石根柯螭虬資質風雷忽來變化莫測　志古齋¶
　雲西山水師馮覲亦似郭河陽家貲富盛而文采有¶
　餘嘗築臺以銀塗之名瑶臺月夜攜客痛飲倪王諸¶
　名士時為下榻以書畫相賞㑹焉¶
　　雲林春山過板冊(欵云延陵倪/瓚壬子春)¶
<pb:KR3h0060_WYG_044-6b>¶
狂風二月獨凭䦨青海微茫烟霧間酒伴提魚來就煮¶
騎曺問馬只㸔山汀花岸栁渾無頼飛鳥孤雲相與還¶
對此持杯竟須飲也知春物易䦨珊(自題/)¶
倪迂今已矣真跡在人間無限天然趣白雲滿逺山¶
楊士竒題¶
　　凝霞閣舊蔵畫冊(愛荆居/士鑒定)¶
野水參差落漲痕疎林欹倒出霜根扁舟一棹歸何處¶
家在江南黄葉村　東坡書李世南畫¶
<pb:KR3h0060_WYG_044-7a>¶
襄陽松瀋未曽乾十里瀟湘五尺寛樵徑不禁苔露滑¶
漁蓑長帶水雲寒澄澄僧眼連天碧澹澹蛾眉隔霧㸔¶
恐為醉翁當日冩平山堂上雨中觀　希哲題小米雲¶
山¶
雨後菰蒲翠色分水邊舒鴈已離羣杜陵對酒吟詩愛¶
更憶山陰贈右軍　静學題崔白鵞¶
石根夭矯出寒梢明月空山舞翠蛟散作江湖墨風雨¶
曽隨海浪去南交(仲賓曽使/交趾故云)　大德二年春巴西鄧文¶
<pb:KR3h0060_WYG_044-7b>¶
原題於寓意齋(李衎/墨竹)¶
帝子不沉湘亭亭絶世粧曉烟横薄袂秋瀬韻明璫洛¶
浦應求友姚家合讓王殷勤歸水部雅意在分香　錢¶
選(右題自畫水仙花/後有枝山二絶)¶
罷散天花下紫壇露横秋袂水鳴環凌波欲接君王去¶
又恐繁霜不耐寒　八斗才中畫洛神翠羅輕颺襪尖¶
塵霅溪老子真能事更比陳王冩得親　允明¶
勇决端為士論怡青松黄菊是歸時心中惟有方寸赤¶
<pb:KR3h0060_WYG_044-8a>¶
巾下可無雙髻椎　句曲外史題吳興公歸來圖¶
木葉蕭蕭半欲空竹竿裊裊不成叢絶憐意匠經營處¶
都在風烟慘淡中　王紱題¶
黄鶴不得意來棲珠𣗳中仙嶠隠光輝萬里空天風¶
東海徐憲題前畫¶
聞有風輪持世界可無筆力走山川巒容盡作飛來勢¶
丈室居然擲大千　吳鎮¶
蒼洲老𣗳碧山前秋水茫茫一釣船昔日畫師非俗士¶
<pb:KR3h0060_WYG_044-8b>¶
東菑莊子在藍田　雲東逸史題¶
有竹之地人不俗而况軒窻對竹開誰謂墨奴能倒景¶
一枝獨上紙屏來　梅道人自題¶
淇園一枝春雨足渭川千畝秋風高先生青眼對君子¶
撚落吟鬚如鳳毛　允明題¶
淡墨淋漓粉節香清風彷彿見瀟湘一般紅杏沾恩澤¶
别有濃陰葢草堂　徴仲和詹仲和題梅道人竹冊¶
湖州逸法共東坡友石於今不可過一叚天機真假際¶
<pb:KR3h0060_WYG_044-9a>¶
詹公妙手即詹何　枝山和詹仲和題梅道人竹冊¶
𣗳欲化龍先帶雨泉將歸海已如濤直恐化人移幻境¶
莫誇墨瀋與霜毫　祝允明題吳仲圭畫冊¶
湖州昔在陵州日日日逢人冩竹枝一段枯梢三作折¶
分明雪後上窻時　顧阿瑛題竹册¶
林木森森枝葉交小亭寂寂似書巢手中一卷　皇易¶
讀到先天第㡬爻　京兆杜瓊題陸天游畫册¶
石徑過雲棲鶴冷松堂留客煮茶香　瓚題自畫¶
<pb:KR3h0060_WYG_044-9b>¶
誰劚巖巖華岳根幽竒又見竹成文急呼米老拜石文¶
更喚坡翁友墨君　海漁題王&KR0361;明竹石¶
西門春如東門春九山鳳凰刺眼　黄孃人家花似錦¶
白衣參府酒如銀　亷夫題畫¶
花下抛書枕石眠起來閒𠻳竹間泉紙窻石鼎灰猶煖¶
殘燼時飄一縷烟　元僧覺隠題自畫¶
野市騎驢久凉風席㡌人逍遥甘避地不肯問通津¶
艷愛江南楊補之每將尺素冩氷姿暗香疎影渾如舊¶
<pb:KR3h0060_WYG_044-10a>¶
遮莫髙樓玉笛吹　曲江錢惟善(題元人畫梅前/五絶另題山水)¶
老樹重開雪裏花倚風臨水見横斜馬蹄踏遍西湖路¶
誰識林逋處士家　陋齋題前册¶
江閣披風受暑降蓮歌隔水送新腔小姬且莫遮團扇¶
老我懸眸正倚窻　海西逸叟費昌題元人畫¶
縹緲霞衣玉女裁珮摇華月下仙臺庭聞自是陽和早¶
嵗晩碧桃千樹開　元人題仙女圖¶
山中老樹秋還青山下漁舟泊淺汀一笛月明人不識¶
<pb:KR3h0060_WYG_044-10b>¶
自家吹與自家聴　元人題漁笛圖¶
竹樹色依稀蒼蒼擁翠微枝頭應帶潤疑是泣湘妃¶
元人自題畫古木竹石¶
古木昂藏怪石傍湘筠幾箇色蒼蒼嵗寒共守氷霜操¶
絶勝春花鬬艷陽　尋樂(題前册/)¶
雲根磥砢紫苔封老樹蒼蒼倚碧空相友此君同嵗晚¶
不隨凡卉閙春風　麟齋¶
鳯凰刷雨壓晴峯過雨湘江逈不同一日風雲從地起¶
<pb:KR3h0060_WYG_044-11a>¶
化龍飛在九霄宫　翰林倪謙題元人畫竹¶
月白湘江寒風生悵幽獨何處結同心情人在空谷¶
季廸髙啟題元人冩蘭¶
三吳吹殘集有儀霓裳縹緲玉參差月明花下如相見¶
好似羅浮夢裏時　巢雲子題團扇梅月美人¶
半生無事傍烟霞策杖來追隠者家百舌鳥鳴山逺近數聲¶
人語路横斜鬱葱佳氣春長曉靉靆禎雲錦又華盡日凭¶
䦨天外看水光山色艷仙槎　豫章巢雲子題元人山水册¶
<pb:KR3h0060_WYG_044-11b>¶
可人山外更加山望逺朝朝凭玉䦨樓外垂楊條又緑東¶
風渾不放春閒　崆峒太史題團扇山水¶
栁隂樓畔好青山拂拂南董入畫䦨一㸃紅塵飛不到¶
清凉世界玉人閒　歩蟾子題前册¶
樓臺突兀柳隂中樓外青山圖畫同此景不知何處是¶
凭䦨我欲納凉風　艮齋題前册¶
　先君凝霞閣有畫屏二架面面俱宋元人筆一為斗方一¶
　為團扇各百葉如列廬山九疊屏又何有紀亮雲母武秋¶
<pb:KR3h0060_WYG_044-12a>¶
　琉璃也哉歴四十餘年屏畫漸霉脫至天啟丁夘余轉運¶
　山左聞艱旋里於讀禮之暇付湯子裝潢成册一曰屏山¶
　餘曲原厥所自取唐句屏山六曲郎歸夜也畫即前抄欵¶
　識約半一曰藝圃晶英内多舊人臨本有題語者僅崆¶
　峒太史巢雲子數板餘選入英華三昧兩册為小李金碧¶
　四景江貫道諸幅未幾病餘需參適徽友何秘書攜官¶
　㨂數斤來正欲余屏山册遂以相易迨己巳秋納言姚公¶
　伯仲過余西垞閲畫品石欲得余白玉秋葵杯為陸子剛¶
<pb:KR3h0060_WYG_044-12b>¶
　所碾而未果時秋海棠盈庭敷艷徘徊玩賞不已數年¶
　後岱芝公乃倩錢君偕駱友天遊見訪言及藝圃冊因取¶
　質於姚司冦以宿所寓目也彚珊瑚網至此追思當年一¶
　屏圖畫中援琴動操有衆山皆響之致今何如耶蕭子¶
　雲飛白十二牒雖尚掩映五松然或不能韞匵至徒四¶
　壁立猶百城自擁作書淫能免人揶揄哉砢玉記¶
　　宋元名圖(凡二十/餘幅)¶
李龍眠畫臧孫之母誨子子皮之姊諌弟二則(真蹟/)¶
<pb:KR3h0060_WYG_044-13a>¶
米襄陽倣董源筆¶
閻次平小景髙宗題云西來白水滿南池走馬池邊日暮¶
　時橋底荷花無限思清香乞與路人知又題繞池曳杖¶
　攜雙鶴架水澆花課小奴又汴榮題東風雙鶴啄蒼苔¶
　杖履從客一徑開分付澆花莫多水韓郎昨日染根來¶
　觀汴句非閻將仕筆明矣殆石城韓祐耶祐為紹興¶
　畫院祇候尤善冩生染色可並石橋王也砢玉¶
馬和之棄瓢圖陶九成題(真蹟/)¶
<pb:KR3h0060_WYG_044-13b>¶
劉松年耕織圖董𤣥宰題學丘文播(真蹟/)¶
髙房山畫李薊丘題𤣥宰云房山蒙古人其子避居吾松¶
趙子昂畫馬尚左生題云王孫曽騎天廐驎每憶龍駒¶
　便冩真曺霸祇今那復得丹青剥落涙沾巾　餘為¶
　徐賁諸人所題　又呉興山水一幅¶
陳趙合作文敏公題云陳仲美戲作此近世畫人皆不及也¶
　南陽仇逺跋云大徳五年辛丑秋仲仲美訪昂學士於¶
　餘英松雪齋霜晴溪碧作此如活使崔艾復生當讓出一¶
<pb:KR3h0060_WYG_044-14a>¶
　頭修飾潤色子昂有焉昔人有以千金換能言鴨者此¶
　雖不能言亦非千金而輕與是年除夕題於躬行齋¶
　又詩云良工苦思可心降底事文禽不解雙欲採芳¶
　華波浪濶芙蓉朶朶隔秋江(是幅水鳬/小景殊佳)¶
梅花老人漁舫圖¶
黄大癡谿山髙逸圗(濶幅不/甚真)¶
曺真素樂陵溪山圖梧溪長老題云世治多福人時危多貴¶
　人貴人乃鬼朴福人真天民緬惟曺雲西生死太平辰髙¶
<pb:KR3h0060_WYG_044-14b>¶
　秋下孤鶴想見美丰神菀菀露櫸間幽幽水石濵槳打甫¶
　里船角墊林宗巾往訪趙松雪滿載九峯春(酒/名)斯圖作何¶
　年援筆為嘅呻池廢餘野鴇井渫揺青薲此幅係真蹟¶
貫酸齋松圖(未確/)¶
元元儀倣李營丘筆　對板人物極似梁楷¶
盛叔章山水¶
倪迂冩雲石古槎(真蹟/)¶
方方壺作䝉天荒落¶
<pb:KR3h0060_WYG_044-15a>¶
又作𤣥黄絪緼松雨老人題(不見/佳)¶
張觀山水　欵題樹身葢國初人也¶
　崇禎四年九月十六日徽友王規仁攜冊共唐搨臨¶
　江帖來賞菊夜話因留冊逾日飽觀砢玉記¶
　　畫苑大觀(凡二十冊大幅高頭/或横披可作掛軸)¶
五代闗仝谿山烟樹　　北宋人山水六横幅(無欵/)¶
趙昌鸜鵒圖　　　　　南宋李唐採薇圖¶
馬逺松岸高逸　　　　元錢舜舉倣趙昌栢隼¶
<pb:KR3h0060_WYG_044-15b>¶
王叔明秋暉閒眺　　　張伯雨倣李龍眠四賢圖¶
黄子久雲壑幽居　至正四年春日黄公望送伯雨張¶
　鍊師歸句曲山張肯題云𤣥洲别駕鬱巃嵸滿谷閒¶
　雲䕶萬松癡老留圖瓊笈秘隠居懸誥玉函封¶
方方壺倣僧巨然山水　雨窻談易方壺道人作於龍¶
　虎山東方丈也(介山所冩一行在/山内二行在山外)¶
吳仲圭在竹圖　至正二年秋日張兄來儀訪我醉里¶
　因冩在竹圖以贈之梅花道人¶
<pb:KR3h0060_WYG_044-16a>¶
倪元鎮樂圃林居　甲寅六月十日倪瓚¶
徐㓜文滸墅草堂圖　西蜀徐賁作(倣董/北苑)¶
陳琳倣夏圭竹岸漁翁(琳字仲美山水人物花鳥無/不臻妙多資益於趙魏公)¶
又雲林畫六冊唐六如題後云白髪蕭蕭迂&KR0180;生每將¶
　殘墨記經行名家孫子傳留得半紙千金不敢輕¶
　韓君東齋頭得世傳倪&KR0180;小冊因為賦之時正德壬¶
　申中秋晉昌唐寅書¶
　前黄規仁持大冊來只十一幅後越石又持是冊來¶
<pb:KR3h0060_WYG_044-16b>¶
　則多比宋人六幅倪雲林六幅及趙昌馬逺二板也¶
　余欲易其半垂成而不果　玉水記¶
　　勝國十二名家(凡二十冊堂庚申/春仲烟谿  重裝)¶
神遊目賞　九十七翁殳忠(八分書/引首)¶
第一趙文敏大幅冩高松一雙小樹二幽人䇿杖過橋¶
　逺水抹遥山一帶淡墨蕭疎而腴澤子昂得意筆也¶
　自題云山重水複路縈迴杖䇿危橋暝色開定向月¶
　(下改/作越)中尋賀老酒船何事未歸來¶
<pb:KR3h0060_WYG_044-17a>¶
第二管夫人長明菴圖菴居曠野垣内有屋三層横廊¶
　通門徑豎竿懸一燈所謂長明也傍有石蓮臺作施¶
　鳥食者垣外二長松下蔭又一樹參之門外坡臨水¶
　際水間有坡樹墨氣高古無兒女子態夫人欵云大¶
　德九年冬十一月廿又五日仲姬管道昇作有比邱¶
　尼妙湛詩云松樹陰陰落翠巗一燈千古破幽闗也¶
　知諸法皆如幻甘老烟霞水石間小行書題其上此¶
　尼想即菴畫中人也¶
<pb:KR3h0060_WYG_044-17b>¶
第三趙仲穆著色山水欵云趙雍為如泰作一朱衣人¶
　坐鷁首艙内列圖書茶具幃間懸葫蘆童子踞梢烹¶
　茗舟横丹楓殘緑之下水草叢叢逺山叠叠坡作濃¶
　翠色絶無寒酸氣¶
第四亦仲穆潑墨成五樹森森臨澗(又是/一格)¶
第五黄鶴山樵為貞素冩句閉户著書多嵗月種松皆¶
　作老龍鱗淋漓酣暢足盡叔明逸致¶
第六為雲林筆自題云曠逺蒼蒼天氣清空山人静晝¶
<pb:KR3h0060_WYG_044-18a>¶
　㝠㝠長風忽度楓林杪時送秋聲到野亭壬子七月¶
　十又六日冩於楓林亭中東海農倪瓚¶
　畫間層山四摺中露曠地外繞七樹向水纎浄淡𤣥¶
　得未曾有(時余展翫此幅不已越石云可拆/易也余瞿然曰若是則風雅罪人)¶
第七一峯道人筆重山叠嶂間溪橋斷續屋樹團簇真¶
　欲界之仙都也¶
第八黄子久著色山水較前殊空曠征帆片片映帶漁¶
　舟大有氣韻¶
<pb:KR3h0060_WYG_044-18b>¶
第九是子久淺色山水較前尤空曠青林紅樹㸃綴其¶
　間山上一徑有浮圖矗起宛然句曲道中光景欵云¶
　大癡學人¶
第十是子久雪景山前汀樹極蕭瑟閲之光摇銀海¶
第十一亦子久設色山水絶似高房山山中屋字相向¶
　流泉山凹有蘭若作霞氣欵云大癡辛丑秋七月冩¶
　為子茂清玩¶
第十二吳仲圭林巒古刹杖藜者度石梁向虚亭墨氣¶
<pb:KR3h0060_WYG_044-19a>¶
　淋漓滿意欵至正元年春三月梅道人戲墨¶
第十三亦仲圭冩㟁竹縱横如風樹竹下泊舟坐一人¶
　大是荒率草莽自題云涓涓多近水拂拂欲宜山吁¶
　嗟此君子何地不容閒梅道人戲墨也¶
第十四曹知白著色畫高山蔵梵宇下臨松巘山凹内¶
　石路層層外為溪橋一人䇿馬而來有奚奴相隨欵¶
　云雲西老人作於常清静齋¶
第十五為丹丘柯九思山水疎林小寺殊簡曠欵云甲¶
<pb:KR3h0060_WYG_044-19b>¶
　申人日過白雲窻觀雪坐中可如道人徴畫遂試繡¶
　兒墨為之¶
第十六亦敬仲作秋林曉色絶壁半入天際下為重林¶
　林内一亭曠如也¶
第十七為扶風馬文璧倣馬和之新栁濯濯可愛紅衣¶
　人坐釣船水邊嫩緑初放宛然早春景色¶
第十八亦文璧著色山水樓臺隠現岡麓相吞泊二賈¶
　舶小欵落嶺側張憲題江閣臨汀夜泊船波光澹蕩¶
<pb:KR3h0060_WYG_044-20a>¶
　逺生烟蕭蕭落木砧聲裏翹首天涯月正圓¶
第十九方上清倣小米雲山欵云方方壺為華林先生¶
　冩題云石路絶經過山雲自來去欲共麋鹿羣當在¶
　幽深處¶
第二十為武塘盛懋著色山水大松二株偃葢石徑松¶
　下一曳杖人童子迎其前舒手似報幽事者坡外水¶
　紋縈迴境界絶可想後有總䟦¶
　余丱角時遂好繪事不減梁簡文詩僻嘗從先君過¶
<pb:KR3h0060_WYG_044-20b>¶
　順甫錢先生家縱觀名畫先生乃謂余曰收蔵圖畫¶
　宋人不如元人之文采絹本不如紙本之綿逺卷軸¶
　不如冊頁之便覽今好事者所收冊葉皆絹本即馬¶
　夏劉李之輩難脫畫院俗氣余躭之者勝國名家恨¶
　不多得此冊余昔年在金陵時始得黄王者五幅後¶
　遇諸名公真蹟善價收之迄今三十年來彚成百幅¶
　内有絹素神脫者標出名次者標出人物無邱壑者¶
　標出翎毛竹石標出有俗態者標出所擇者凡趙松¶
<pb:KR3h0060_WYG_044-21a>¶
　雪以下十二家總二十幅為一冊可為勝國羣賢之¶
　墨寳也趙松雪近宋撮諸家之妙運於毫端有李營¶
　丘遺意筆法精微駢麗圓融管仲姬長明菴圖發景¶
　外之趣可謂運斤成風其子仲穆二紙落筆肖乃翁¶
　誠一門三絶千古偉人黄子久四幅皆倣董源毫鋒¶
　頴脫燦爛逼人絶代筆也後一幅古氣蒼然令人可¶
　愛王叔明著書圖大似趙氏之遺風無一毫塵相倪¶
　元鎮楓野亭疎林曠逺清氣若秋水之神吳仲圭二¶
<pb:KR3h0060_WYG_044-21b>¶
　紙墨暈神竒夐越繢表迺巨然之門戸也曹雲西著¶
　色雅淡意趣有餘柯敬仲二紙筆墨超軼瀟洒天然¶
　馬扶風二幅大幅擬倣於和之小幅近唐人而高逺¶
　盛子昭逼松雪之神方道士氣韻生動前諸名家真¶
　淩跨百代可望而不可及也　癸巳十一月廿又七日¶
　漁隠主人金文鼎識¶
　繪妙自余平生樂事雖不能歩武古人亦能咀嚼個¶
　中旨味其二十幅想自有而絶無者余徃時一聞勝¶
<pb:KR3h0060_WYG_044-22a>¶
　國名畫輙多方覔購常有贋本不值一笑者亦有好¶
　事家與余鬬勝致釀成非者長明菴圖迺呉郡高叔¶
　寳之物甚有厥名昔青城王道夫與余争售成讐後¶
　其子汝玉與家兒同榜忝於年家後㑹間兩覺汗顔¶
　而已曩同俞樂泉過武林獲趙松雪柯丹丘畫及還¶
　舟次横塘晩遇戒心遊資罄失囊中無半文幸畫無¶
　恙欣然而歸過魏塘胡長卿處稱貸長卿同余所好¶
　留榻連旬出示名公書畫評隲真偽各半此長卿短於¶
<pb:KR3h0060_WYG_044-22b>¶
　隻眼也是日徴余冩漁舟圖淋漓盈卷稍有得意處¶
　長卿已故此卷不識歸何人矣品藻最不可輕視徃¶
　徃有高手偽作第觀其氣韻然必須多蓄古人真蹟¶
　披覽或自能動筆或潜心㕘究深知邃趣方可賞鑒¶
　邇來好事者多耳食一見有名書畫不審而圖之可¶
　笑可笑此册選元季十二名家自余生平寳愛之但¶
　愧不能追其萬一當為後來宗法者也　次年端陽¶
　前一日文鼎重題¶
<pb:KR3h0060_WYG_044-23a>¶
　金文鼎先生松江人永樂中以繪事名海内風流博¶
　古高尚不羣嘗見先生圖畫大得元人筆意余亦宗¶
　之此冊先生所選十二家二十幅各各品定無不臻¶
　妙先生目力高也今為御史徐同美所蔵同美乃先¶
　生郎君禮部之壻攜來見示可為勝國名家一時之¶
　賞㑹良足快也　長洲沈周¶
　畫冊以元季四大家為難余家蔵百幅僅㧞其尤物¶
　十八幅耳又有沈純父司馬之子久二十幅汪太學¶
<pb:KR3h0060_WYG_044-23b>¶
　景純嵇太學冲凡二冊宋元各半皆為畫苑之竒寳¶
　今又見此冊原為吾鄉金文鼎所蔵文鼎畫入能品¶
　冝其具擇法眼差覺盛子昭柯丹丘未能作諸公把¶
　臂入林侣耳然已海内不再得矣　董其昌題¶
　崇禎甲戌重九日歙友黄越石攜是冊至余家留閲¶
　再宿并示白定小鼎質瑩如玉花紋麤細相壓雲雷¶
　蟬翅蕉葉俱備兩耳亦作盤螭圓腹三足罏頂用宋¶
　做白玉鸂鶒烏木底有篆書云夏鼎九象殷周禀焉¶
<pb:KR3h0060_WYG_044-24a>¶
　小大備物用知神姦孰是兹器貌玉衷埏䕫龍饕餮¶
　咫也序旃載其馨薌庸永日宣東陽識底後鐫曲水¶
　印章越石云項子京一生賞鑒以不得此物為恨索¶
　價三千金吾里有償之什百不肯售真希世之寳也¶
　其掛幅有李營丘雪景什襲珍重殊甚然視吾家山¶
　水寒林猶傖父也米敷文雲山茅屋太模糊王叔明¶
　一梧圖亦贋物南村草堂圖更惡甚惟文徴仲倣小¶
　米鍾山景大軸有氣韻上題云君家住近青谿曲流¶
<pb:KR3h0060_WYG_044-24b>¶
　水陰陰緑樹多最愛鍾山疎雨過白雲千叠擁蒼螺¶
　時越石欲余齋頭靈璧為漫興中名聽經鵞者以文¶
　畫相易余不割捨渠謂米家書畫船不可少此物遂¶
　强持去復示我宋榻閣帖硃繡白端硯坡仙雪浪齋¶
　緑端硯哥窰彛及乳罏種種曰此皆定鼎之媵也噫¶
　昔沈不疑寓金陵杏花村有破定彛朱蘭嵎宗伯因¶
　名其齋曰寳定今越石之舟亦可名寳定而余新得¶
　舊蔵唐宋元畫冊端可如蘓長公以寳繪名晉卿之¶
<pb:KR3h0060_WYG_044-25a>¶
　堂也哉雖然閲世愈深當如玉局作糞土視之而蓬¶
　壺諸勝乃是我師耳　重九後二日西吳菰蘆中人¶
　汪砢玉識¶
　　吳仲圭冩明聖湖十景冊(縑素/上)¶
此冊曾見項又新齋頭又新墨竹師法仲圭得其手冩¶
竹譜廿幅天真爛漫真竒品也仲圭山水不多見一松¶
石泉壑在余處一重林漁汀在池灣沈氏此冊又新不¶
知從何得之蒼率簡易大都規模巨然豈揮灑風枝風¶
<pb:KR3h0060_WYG_044-25b>¶
葉之後弄其餘瀋耶又新墓木已拱偶於玉水處展閲¶
不能無黄公酒壚之感也　崇禎己巳四月雨窻漫識¶
竹懶李日華¶
　天啟丁邜嵗余自歴下歸至冬得冊於又新家偶覩¶
　馮開之快雪日記有云己邜四月廿九日㸔項氏所¶
　蔵法書名畫有趙千里丹青三昧圖馬和之毛詩十¶
　二叚閏四月初一日㸔吳仲圭西湖十景冊文與可¶
　晚靄横㸔高卷則斯冊見重於當時可知得後至癸¶
<pb:KR3h0060_WYG_044-26a>¶
　酉春余徃婁江訪故扺蘓門顧友青霞招飲汗漫亭¶
　偶攜是冊在舟索閲欲得之而未果廼以易還故物¶
　為霞上寳玩竟并去此冊及今念之猶悒悒也　砢¶
　玉記¶
　¶
　¶
　¶
　¶
<pb:KR3h0060_WYG_044-26b>¶
　¶
　¶
　¶
　¶
　¶
　¶
　¶
　珊瑚網卷四十四¶
