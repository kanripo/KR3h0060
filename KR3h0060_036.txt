# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:52.504172
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷三十六
<pb:KR3h0060_WYG_036-1a>¶
欽定四庫全書¶
　珊瑚網卷三十六¶
　　　　　　　　　　　　明　汪砢玉　撰¶
　名畫題跋十二¶
　　憲廟御製¶
曉晴色染山林紅陣陣寒鴉喜弄風雲歛碧空秋意重¶
山横野店畫橋東　成化己巳孟春吉日(中作白地團/扇週圍以墨)¶
(泥金冩詩及年/月用二小璽)¶
<pb:KR3h0060_WYG_036-1b>¶
　圖繪寳鑑云皇明宣廟御筆有山水有人物有花果¶
　翎毛草蟲憲廟孝廟御筆皆神像及金缾金盤牡丹¶
　蘭菊梅竹之類今觀此山水小景瀟灑出塵宛勝國¶
　氣韻盖聖能天縱自各極其妙也臣砢玉謹識¶
　　國初朱西邨著色山水¶
松吹凉生錦籜冠鳥還雲出坐中看勾溪數畝清泠水¶
更着何人並釣竿　西村朱朴畫并題時年七十有八¶
(村/翁)　(古田/家)¶
<pb:KR3h0060_WYG_036-2a>¶
　　徐幼文獅子林圖(凉風堂/珍藏)¶
踞地似揚威昻藏渾欲吼猛虎見還猜妖狐寧敢走(右/獅)¶
(子/峯)　林端歛夕霏泉石閟清景澹然娯人心相看忘日¶
永(右含/暉峯)　空山無宿雲月起當殘夜漸出一峯間分光¶
到林下(右吐/月峯)　不雨自横空低垂疑飲澗樵子過還驚¶
神僧度應慣(右小/飛虹)　扃鐍總忘機魔外自難入虛圓日¶
夜明一塵元不立(右禪/窩)　萬竹雲朝合孤亭月夜明鳳¶
來縁覽德非為玉簫聲(右竹/谷)　夜静起山深隨風舒片¶
<pb:KR3h0060_WYG_036-2b>¶
影漠漠覆紫床獨卧衣裳冷(右卧/雲堂)　兀立夜迢迢松堂¶
篆靄銷安心了無法徒受雪齊腰(右立/雪堂)　蒼蒼庭前栢¶
明明西來意禪翁指示人又在第二義(右指/松軒)　雪中疎¶
蕊開不知闇香發幽人試問時正值黄昏月(右問/梅閣)　疏¶
鑿傍雲根虛寒深百尺時汲煮春芽為待參𤣥客(右汲/壺井)¶
　非假琢磨功泓澄似鑑同朝來蓮葉盡波動覺秋風¶
(右玉/鑑池)　余友徐賁幼文洪武間為獅林如海師作此十¶
二景極為精妙余嘗題其上逮今四十餘年矣今黙菴¶
<pb:KR3h0060_WYG_036-3a>¶
上人繼獅林之席今年春來京師過余出示此卷觀之¶
真若隔世事幼文如海皆已謝世余耄獨存不能不興¶
感於懷也上人復徵余識其後故書此以紀嵗月云時¶
永樂十五年倉龍丁酉春三月朢日太子少師呉郡姚¶
廣孝識¶
　跋獅子林圖咏¶
此卷獅子林圖徐幼文作凡十二段有題名篆𨽻冩之¶
獨損缺其一按圖當是雪堂云各係以五言詩凡十二¶
<pb:KR3h0060_WYG_036-3b>¶
首不書名氏詞翰皆簡健後有少師榮公跋尾榮公稱¶
余友幼文為獅子林如海作十二景極為精妙予嘗題¶
其上則卷中詩當是榮公手蹟郡志之所宜有也幼文¶
名賁任至河南左布政工詩能畫呉門四傑其一也獅¶
子林在蘇城東北隅本元僧維則之道塲最號奇勝則¶
好聚奇石類狻猊故取佛氏語名一石題獅子峰者是¶
矣或云則得法于本中峯本時住天目之獅子巖盖以¶
識授受之源也姑蘇新志維則字天如姓譚氏至正初¶
<pb:KR3h0060_WYG_036-4a>¶
人跋尾稱如海師豈即其人歟但榮公跋于永樂丁酉¶
似為其徒攜至京師而作故有四十餘年之歎而興感¶
于幼文如海之後世矣嘗聞榮公以少師還呉訪其師¶
于獅子林至夜漏深微服往後門求見有僧暝目端坐¶
止以手捫其頂曰和尚撤下自己事却去管别人事恁¶
麽榮公憮然而去可謂本教中之喝棒豈即維則歟又¶
聞榮公法名道衍嘗學于相城之靈應觀道士盡得其¶
法機事執弟子禮豈遂其所見又應真耶顧風㫖巗峻¶
<pb:KR3h0060_WYG_036-4b>¶
糠粃事功異學中自有之不必深求其人亦可也暇日¶
偶閲此卷因童裝之聊紀于此若獅子林之題咏尚多¶
而幼文亦自有作天如詩尤可誦乃致幾卷以資閒中¶
一覽　嘉靖癸夘六月望儼山陸深書¶
　　徐幼文竹窻風雨¶
欲暝投僧舍風將雨忽來愁腸與詩思都被竹聲催¶
東海徐賁畫并題¶
風雨南禪夜那堪聽竹聲燈前同酒客但有感懷情¶
<pb:KR3h0060_WYG_036-5a>¶
啓與幼文晚過南禪寺信上人留宿適風雨灑玉竹聲¶
搖戛深感于懷而幼文冩竹賦詩啓不能無言故詩以¶
識　渤海髙啓¶
人去詩存竹更妍我當呉下想當年清風只在乾坤裏¶
閒向珠璣掩世賢　宋濂¶
冩竹題詩贈老禪夜窻聽雨夢金蓮百年留得清風在¶
三絶令人仰大賢　東呉髙季迪徐幼文乃國朝洪武¶
初名臣于未遇時寓僧舍值風雨夜窻冩竹賦詩曲罄¶
<pb:KR3h0060_WYG_036-5b>¶
懷抱到今百有餘年而遺墨如新可愛况學士宋公復¶
為題志可謂三絶也敬書此以見尊重云安城劉宣(成/化)¶
(間翰/林)¶
　　幼文補快雪時晴圖(欵云東海徐賁為之/諸跋已刻六硯齋)¶
趙文敏為子久書快雪時晴四大字幼文補水墨雪景¶
倣郭熈上以硃砂作一日遂覺晴景煥發玉識¶
　　姚少師竹卷¶
永樂六年夏五月余因病不出獨坐于壽椿堂之南窻¶
<pb:KR3h0060_WYG_036-6a>¶
忽想長洲舊業之竹歸心油然而生也故作短稍并詩¶
以紀其事云　翠葉䙰&KR0008;拂水雲凌霜勁節不同羣荒¶
村寥落無人處誰謂茅菴有此君　初八日午前書姚¶
廣孝¶
北地風髙捲塞雲黄沙吹起雁成羣客邊偶冩龍孫譜¶
忘却江南有此君　長洲戴冠次少師韻正德辛未季¶
春上巳日¶
壽椿堂上玉帶翁忽思故園冩秋風枝枝葉葉妙筆法¶
<pb:KR3h0060_WYG_036-6b>¶
湖州老將無能同故園平安有誰報風吹不到長安道¶
何如手把珊瑚枝歸去江南弄釣絲　沈周¶
誰冩江南一片雲清風瀟灑不隨羣少師自得空川趣¶
獨憶虛心抱節君　長洲沈杰次原韻¶
貎取湘篁入畫圖醉中拈筆墨模糊斑斑冩到關心處¶
曽有湘妃此淚無　邑人呉一鵬¶
何處移來半畝雲秋風蕭瑟歎離羣僧家空學元無竹¶
偶向禪床冩此君　沈濤¶
<pb:KR3h0060_WYG_036-7a>¶
百尺喬枝上拂雲東風草木豈同羣我公曽截簫韶管¶
奏向虞廷答聖君　郡人顧福¶
維摩示疾隱蒲團閑冩江東翡翠竿想笑故栖歸未得¶
朔風吹雪滿長安　唐寅¶
琅玕挺挺拂荒雲林下秋風伴鶴羣鳳輦不知何處去¶
九疑空望泣湘君　天童懷讓¶
清午坐深館荒凉憶故廬故廬不可即寒稍竟何如拈¶
毫寄幽想恍然見扶疎淋漓一枝裏思溢千畝餘誰能¶
<pb:KR3h0060_WYG_036-7b>¶
把清玩十襲真璠璵對此後百年風情儼其初斯人起¶
遺慕夢寐與躊蹰楚烟雜湘雨題詩正愁予　義興杭¶
濟¶
玉堂學士東坡翁瀟灑墨竹生秋風海内流傳至今惜¶
異世少師無乃同少師之身本法報(法身報身/僧家語也)局促强¶
置青雲道寄心慢作荒山枝髙堂烟雨吹如絲　杭淮¶
和前石田韻¶
淇園稚子已成翁翛然落紙生清風百嵗山門留玉樹¶
<pb:KR3h0060_WYG_036-8a>¶
墨痕猶與當年同平安浪說無人報而今野外猶能道¶
莫遣呉儂歌竹枝愁邊雙𩯭易垂絲　漕湖錢貴¶
看竹無由返故園午窻墨瀋灑香痕釣竿漫有滄浪興¶
恐負天邊雨露恩　沐陽伊乗¶
烟雨瀟湘隔水雲眼中清趣更無羣少師本是虛心者¶
獨對清風冩此君　永新胡錦輅¶
維摩真性在清寒冩出瀟湘碧玉竿欲返故園歸未得¶
秋風先報客平安　古呉張珍¶
<pb:KR3h0060_WYG_036-8b>¶
我朝少師圓頂翁鳳凰池上冩清風油然歸思生筆底¶
彷彿似與江南同一枝寄贈不望報至今浮落姑蘇道¶
我來借看摩一枝禪榻茶烟在鬢絲　姚哲¶
玉帶曽聞侍五雲空門今日有誰羣閒過方丈觀遺墨¶
灑灑清風似見君　長洲沈源¶
　　華景彰卧雲圖(欵東湖叟為景彰/冩卧雲山居圖)¶
幽人髙卧白雲窩聞說分明是華佗嵐氣濕衣山住近¶
苔痕上榻雨來多身疑太華峯頭宿神向南柯郡裏過¶
<pb:KR3h0060_WYG_036-9a>¶
况復傅霖人望久從龍未卜意何如　延陵呉彛¶
髙人愛向山中住野服幽然忘俗慮門連翠巘成比隣¶
席對長松作賓主石梁苔合少行踪落花滿地扃幽戸¶
萬竿修竹森如束一道寒泉漱寒玉白雲來往本無心¶
却就君家簷下宿君家有軒堪偃仰夜深雲卧衣裳冷¶
滿窻雲影夢初囘正值山頭明月上榻前雲山中月與¶
君髙興皆清絶從今只合在山中一室閒眠自怡悅¶
朱昇¶
<pb:KR3h0060_WYG_036-9b>¶
幽人搆新居卜築山之陽長松翳深澗白雲藹巖房逍¶
遙卧其下與雲兩相忘白雲本無心卷舒奚有常而以¶
雲為邊于焉自徜徉披圖慕華躅願言挹清光　梁溪¶
修學¶
巖阿有一士考槃遠囂氛衡門鎮長扃門外多白雲頽¶
然卧其間夢遊湘江濆寒生紾絺綌影落羲皇墳無風¶
自卷舒帶雨常絪緼收之歸肺肝吐出五色文壄心同¶
盟久一笑忘憂勤醉呼扶遙子稽首雲中君　梁溪王¶
<pb:KR3h0060_WYG_036-10a>¶
亨¶
山雲來往潔如綿多在松扉竹徑邊雨釀曉寒侵鶴帳¶
月移秋影落琴絃一官奔走予將老長嵗棲遲爾獨賢¶
便欲操觚遠相訪氤氲惟恐隔前川　梅里吕敏又題¶
白鸞不掃翠蘿深静宿簷端伴獨吟寂寂枕書聊適興¶
英英出岫信無心長年自悅便清夢萬里遙瞻識舊林¶
只恐内江歸覲後也從龍去作甘霖　東湖叟¶
黄山有屋千萬間兵革由來俱瓦礫梅里有田十萬頃¶
<pb:KR3h0060_WYG_036-10b>¶
惟剰家儲書五車教得兒郎成令德大兒學成作官去¶
為政成都大稱職小兒幹蠱能克家可見而翁有隂隲¶
尊翁亦作南省郎繡衣駿馬黄金勒唯能翻笑躍紈綺¶
隱居别業梁溪側怡然自號卧雲叟大榜髙書在幽室¶
雲出似乎其宦遊雲歸似乎其屏迹夫雲出入本無心¶
人亦如雲皆幻質微茫起乎膚寸間倐忽變化皆充溢¶
乃知體物存妙理蒸成為菌樂虛出雲飛既動歸復静¶
心系虛靈有喧寂翁因卧雲復自號妙理充和更綿密¶
<pb:KR3h0060_WYG_036-11a>¶
今日翻翻來泮池索我題詩竟何益六十衰頽老病餘¶
枯硯殘編已狼籍見善無言豈放情聊為長言一援筆¶
　呉下吕志學¶
　卧雲記¶
士之處世有篤志于學能明一經取功名如拾芥有隱¶
居樂善不求聞達視富貴如浮雲由其立志不同故其¶
立身亦異也勾呉華景彰氏别業于梁溪之東津當其¶
兵燹中廢為蓬蒿瓦礫所存僅餘數楹尚可為也乃構¶
<pb:KR3h0060_WYG_036-11b>¶
草堂于其南剪除荆蕪種花藝竹眼界廓然可遊可憩¶
因晚年號為卧雲遂以為扁于焉逍遙以終衰朽來求¶
文以記之予以老拙固辭請之至再勉為之說曰凡山¶
川之氣聚而為雲雲之為言運也觸石而起憑虛游行¶
象囘轉形也或從龍而行雨或無心而出岫變化萬狀¶
舒卷莫測非神仙者流豈能卧于其中哉卧之云者偃¶
休之也昔袁安卧雪以著亷士之名王祥卧氷以全孝¶
子之行子之卧雲將安為乎非少陵雲卧衣裳冷之詩¶
<pb:KR3h0060_WYG_036-12a>¶
乎必也爵祿不及乎心榮辱不聞乎耳髙卧一室惟適¶
之安青山在乎目前白雲宿于簷下油然而生始為白¶
衣飄然而升化為蒼狗歘然而散則隨風浩蕩杳莫知¶
其所之焉嗟夫人能知此可謂善達觀矣既知世態如¶
雲知人生如夢何役役為身後計哉然則卧雲之義乃¶
非玩春花延秋月&KR0147;寓意于雲耳自前朝至今百年之¶
間㟁為陵谷海為桑田者有之惟君家子孫相承基業¶
不墜盖由祖宗積德之隆式克至于今日嘗考之華氏¶
<pb:KR3h0060_WYG_036-12b>¶
大族本齊孝子之後髙曽以來貲産巨萬至玉溪翁尤¶
疎財仗義志獨出羣凡交游皆得時縉紳名公故鄉先¶
生陸子方曽為文以美之事見墻東集觀其文可以知¶
其人矣若是者豈非積德之報在子孫乎景彰長子約¶
得過庭之訓出任成都内江簿仲子勤于治生復善幹¶
蠱庭几燕息雲間睥睨物表優哉游哉藏以待老又安¶
知蘧蘧然莊周夢蝴蝶乎栩栩然蝴蝶為莊周乎引而¶
伸之書以為記　洪武己未春正月既朢前中憲大夫¶
<pb:KR3h0060_WYG_036-13a>¶
順德知府徐績¶
　　王孟端湖山書屋圖(卷首有友石遊戲四大/玉柱篆為徐霖子仁書)¶
仲鏞與僕有夙昔之好嘗命僕作湖山書屋圖及覊塵¶
鞅未副其意兹復以佳紙見遺乃促成之因冩是圖以¶
歸焉吁佳紙佳畫斯為稱矣顧僕拙筆敢與此紙相輝¶
光哉然仲鏞知我者也必不以是誚并書此以記其嵗¶
月云(鈐縫朱文㳺戲/翰墨四字印)　時永樂庚寅仲秋望日毘陵王¶
孟端識¶
<pb:KR3h0060_WYG_036-13b>¶
友石先生畫品在能之上評者謂作家士氣皆備然其¶
人品特髙能不為藝事所役雖片楮尺縑苟非其人不¶
可得也此湖山書舍圖聯六紙而成修三十尺畊漁出¶
没村舍近遠烟雲變滅種種臻妙非累月構思不可成¶
豈獨今之所少哉子和藏此真希代之珍　正徳丙子¶
三月既望衡山文徴明題¶
毘陵王友石此圖文公為第次其品今觀其巗巒杳靄¶
岞崿紛披參差出没于蒼烟白浪之中以至溪橋林屋¶
<pb:KR3h0060_WYG_036-14a>¶
疏峰抗館農田漁艇畯父村樵幽踪往復恍若别在世¶
外真可謂深詣湖山之致者矣讀書于此必能絶㝠離¶
類殊使人遙想而存之談太常思重性好博雅相示此¶
圖輒遂題其後云　隆慶二年夏六月十有八日俞允¶
文記¶
　　王孟端送行圖(水墨山/水單條)¶
客裏送君歸故鄉江天秋色正茫茫扁舟一個輕如葉¶
半是詩囊半藥囊　九龍山王孟端為彦如冩并題¶
<pb:KR3h0060_WYG_036-14b>¶
三江五湖口此際水痕收使節詢源委童時記釣游拒¶
霜紅繞岸擺栁綠連疇晝錦榮殊甚歸承寵渥優　髙¶
得暘¶
我别松江幾度秋渚花汀草不勝愁華船送子松江去¶
夢落滄浪舊釣游　王汝玉¶
楚天木葉落天容編芳洲長歌一杯酒送上江南舟孤¶
㠶帶斜日一雁飛髙秋離情與江水相逐共悠悠　王¶
洪¶
<pb:KR3h0060_WYG_036-15a>¶
呉江渺無極蕭條十月初片帆河上發竟去不躊蹰由¶
來君命重非為愛鱸魚　楊士奇¶
宦游纔賦望江南紫蟹銀魚入夢甘想得到家吟樂處¶
野橋籬落晚風酣　鶴城楊斌　(玉壺/秋水)¶
積水渺無際送君江上還九峯何處數迢逓白雲間舊¶
業菱花老秋風鷗鷺閒故人能問訊相見一開顔　王¶
偁(明道/父)¶
呉江秋水濶送君龍江發相期霜降餘來看鳳城月¶
<pb:KR3h0060_WYG_036-15b>¶
胡儼¶
官河水滿正秋霜鴻鴈南來熟稻粱此日送君還舊隱¶
九峯佳處是鱸鄉　姚廣孝(乾坤/清氣)¶
汀洲杜蘅歇南浦西風生美人鼓蘭楫路指江南行南¶
行向何許東望呉松去呉松秋水多綠遍芙蓉渚渚外¶
九龍山山邊三泖灣人家臨水住日暮采菱還采菱歌¶
易斷送子愁零亂愁來可奈何思滿江南岸江南不可¶
思動子情依依皇都春色早遲子促來歸李至剛(大宗/伯章)¶
<pb:KR3h0060_WYG_036-16a>¶
碧水芙蓉兩岸開長卿初自日邊迴故鄉耆舊遙相接¶
影向孤村樹裏來　翰林老友王達¶
秋霜忽已凝客行歸故鄉仰瞻鴻雁唳豈為謀稻粱丈¶
夫誓許國冥心浮輕航矧兹念桑梓澤灾勢懷襄白雲¶
迢遞逺俛首師堅章　解縉¶
畫船曉發鳳城東江上青山雲幾重秋水連天三百里¶
片帆一夜到呉淞　王景¶
　　又送行圖(欵云友石/生王芾畫)¶
<pb:KR3h0060_WYG_036-16b>¶
㑹際明時得壯游故鄉雖好莫遲留春風一路看花去¶
山色青青在馬頭　余璿¶
澤宫春貢選賢能萬里扶搖起大鵬上苑鶯花三日醉¶
夜窻風雨十年燈雪消官柳黄猶淺水暖溪流綠漸増¶
自古讀書期報國老夫拭目看飛騰　折肱老人錢仲¶
益¶
　　王孟端山水卷(甲申秋日王紱冩/卷首李西涯篆書)¶
畫竹休將竹史看王猷家自有江山空庭莫訝千尋影¶
<pb:KR3h0060_WYG_036-17a>¶
萬里烟波咫尺間咫髙下青山遠近村清江處處繞柴¶
門鑑湖一曲消多少須問君王再乞恩　志同少宰得¶
九龍山人山水長卷留予家數月不欲空返為題四篆¶
字意猶未巳復以二絶終之　正徳四年秋八月戊寅¶
西涯李東陽賓之識(玉峯/深處)¶
細把平生履厯看直從湘水到呉山風帆雨屐知無數¶
都在王郎尺素間　長林疎影照江村茒屋蕭蕭自掩¶
門莫笑白頭無舊業太平何地不君恩　次韵二首後¶
<pb:KR3h0060_WYG_036-17b>¶
一首予正德丙寅在陜西夢中得前二句明年丁夘謝¶
病歸江南續成之涯翁是詩韵偶相類不復别作豈吾¶
人同志真有所謂神交者耶　石淙楊一清(惟山南/寜居士)¶
(待隱/園)¶
人品還從畫裏傳舊家元識九龍山他年曽著江行記¶
忽漫相看尺素間　處處清江曲抱村白雲碧石幾柴¶
門九峯指㸃青如許偏得天家雨露恩　常郡邵寳奉¶
次　(國/賢)　(二/泉)　(將石/亭)¶
<pb:KR3h0060_WYG_036-18a>¶
　　王孟端水墨小景(在宋箋上/)¶
雲山淡含烟疎樹晴延日亭虛寂無人秋光自蕭瑟¶
九龍山人王紱¶
　　友石春溪凝翠圖¶
前山後山蒼翠隈層層曲曲見樓臺雲隨曉月峯前墮¶
鷗逐春溪樹裏來兩岸落花人蕩漿半汀殘雨客銜杯¶
寰區何處有此地物外四時無㸃埃豈但右軍多筆法¶
要知黄石是仙才奔灘觸浪飛頳鯉絶壁凝嵐䕶翠苔¶
<pb:KR3h0060_WYG_036-18b>¶
玉室金堂疑太華紫芝瑤艸憶蓬萊相看六月不知暑¶
一榻清風真快哉　洪武丙子耐軒居士王達題孟端¶
畫¶
前山後山蒼翠深大樹小樹寒蕭森不知何處打魚者¶
日暮泊船溪水隂　鼇叟¶
　　王紱自題山水¶
山揷層霄水接雲閉門黙坐對爐熏無邊光景無窮趣¶
月浸梅花夜正分¶
<pb:KR3h0060_WYG_036-19a>¶
　　又畊隱圖¶
王舍人畫在國初如楊東里方正學之文實先軰典則¶
自沈啟南文徵仲始一變其法縱横姿態盖李何以後¶
之文也董其昌觀因題¶
　　又喬柯竹石(小掛/幅)¶
鳴吉深愛雲林先生之畫常命僕儗之而久未得一日¶
几間有此紙漫爾為之不覺風度灑然出人意表鳴吉¶
見之無以優旃為叔敖乎呵呵　永樂己丑立春日王¶
<pb:KR3h0060_WYG_036-19b>¶
孟端記¶
空山昨夜秋琪樹芳華歇石上有叢篁常存嵗寒節¶
孟端為鳴吉冩喬柯竹石索詩故賦如右他日重㑹于¶
寒烟古澗濱當撫掌大噱也　汝玉¶
　　王孟端竹卷¶
征衣漠漠帶風沙蹔得歸來重可嗟在客每憂難作客¶
到家誰信却無家解裝羞貰隣翁酒借榻多分野衲茶¶
堪笑此身淪落久夢中猶自謫天涯　孟敷與僕先後¶
<pb:KR3h0060_WYG_036-20a>¶
雲中南歸相去百里間不遑一見乗便冩此竹奉寄并¶
錄初詩去發一笑也庚辰五月四日王紱¶
故園歸計似團沙萬事荒荒付一嗟蟻國不須論幻夢¶
燕巢今已過隣家贈人墨老流離竹借榻詩存感慨茶¶
百嵗此圖三展轉後來得失尚無涯　洪武庚辰王舍¶
人孟端與孟敷陳先生同涉難北歸間冩此竹及詩以¶
寄中間曠懷歸况藹然可見遂和其韻以識感慨𢎞治¶
甲子距庚辰得一百八年冬至日後學沈周題時年七¶
<pb:KR3h0060_WYG_036-20b>¶
十有八¶
　　又孟端竹卷¶
嫋嫋烟中映夕曛疎疎石上拂晴雲展圖却憶西江夜¶
獨坐寒窻對此君　五月初九日題于壽椿堂(下有廣孝/白文印)¶
(儀軒朱/文印)¶
秋林雨歇輕烟開清姿濯濯無纎埃特立一竿如玉立¶
猗猗應是淇園來寂寞髙齋當日午相對令人轉清楚¶
彷彿秋聲起座隅依稀碎影生庭戸嫩葉柔梢幾許長¶
<pb:KR3h0060_WYG_036-21a>¶
虛心已自含氷霜莫言翠袖天寒薄㑹見凌雲宿鳳凰¶
昔年我亦嘗移植愛此青青無改色不似東園桃李花¶
春風一夜吹狼籍　青城山人題¶
　　王孟端墨竹(在宋金箋/上横幅)¶
孟端冩寄　永年佳友用問平安之意不知骨老近况¶
何如也(此孟端書/于卷首)虎丘松壁無恙否泉石間諸公登覽¶
之樂能相憶不無有佳作耶　偶武孟家崑山曽到呉¶
門相往來否可徵一詩冩于上　舊嵗十月僕自北京¶
<pb:KR3h0060_WYG_036-21b>¶
歸聞孟敷已仙遊良可嗟也乃嗣能繼志尤為慰情煩¶
詢之示及(此三段孟端散書竹/下有破硯生白文印)¶
鳳池退直冩瑯玕醉墨淋漓尚未乾寄贈故人欣有意¶
清風日日報平安　義陽偶桓識¶
龍香細細霜藤滑冩出瀟湘碧玉枝傾耳風簾明月夜¶
飛瓊何處弄參差　偶桓又識¶
山館曽移玉數竿色常蒼翠影檀欒别来見說風姿在¶
不减當年舊嵗寒　梁用行書于玉堂之西序¶
<pb:KR3h0060_WYG_036-22a>¶
　　雙勾竹石¶
小雨春池濕鳳毛天孫深處織鮫綃何人更立湘江水¶
獨倚薫風憶舜韶　王孟端冩并題¶
　　又竹枝¶
翠影蕭蕭鳳羽齊興狂猶復醉中題何當雪夜扁舟去¶
載酒相尋造竹西　辛巳三月友石生王紱為竹西先¶
生冩并題¶
　　王孟端虛亭秋色¶
<pb:KR3h0060_WYG_036-22b>¶
遠山淡含烟疎樹晴延日亭虚寂無人秋光自蕭瑟¶
九龍山人¶
　　茒齋煑泉圖¶
小結茅齋四五椽蕭蕭竹樹帶秋烟呼童掃取空階葉¶
好向山厨煑二泉　友石生王紱¶
　　江山萬里圖¶
項子京家藏王孟端江山萬里圖一卷長四丈余嘗見¶
之真希世之寳也今此卷後雖失主名余以為非孟端¶
<pb:KR3h0060_WYG_036-23a>¶
不能作此余家永師書千文八百本樂此能不憚煩乃¶
爾此安知非孟端山水之興勃勃不能止奮忘倦之筆¶
再圖此卷以豁胷中未盡之丘壑也耶不然何筆意相¶
肖至此汪黄海攜此過余竹中覽畢書此黄海博雅好¶
古未審以余言為當否　智舷¶
庚戌秋予以訪友客黄之義水江行往返凡兩月餘凡¶
曉岫夕巒疎隂空霽波光草色樹影沙痕如迎如醉若¶
皴若抹偃仰濃淡頃刻異狀令人應接不暇萬斛一葉¶
<pb:KR3h0060_WYG_036-23b>¶
張飽帆者破巨浪者或難于上天或駛于過鳥未嘗不¶
㑹心豁目詫為大觀呼濁醪獨釂也有紀行雜體詩僅¶
貌十二三未盡委折為憾一日葦如大師攜示與然所¶
藏江山萬里圖展閲次覺曩日烟雲變幻峯嶺奇峭估¶
裝漁艇去來如織光景宛然在對真無聲詩可謂至寳¶
惜楮尾想有脫落竟失主名偶髙谷傳過齋頭出與商¶
畧谷傳謂非宋元諸家誰克辦此予賞其知言眉公亦¶
云以蹊徑之奇怪論則畫不如山水以筆墨之精妙論¶
<pb:KR3h0060_WYG_036-24a>¶
則山水决不如畫觀是卷益信　當湖洪邦基慶之¶
　　宋南宫萬玉莊卷¶
宋先生克字仲温長洲南宫里人書學急就章得古人¶
之妙尤善畫竹此圖雖寸田尺宅而千篁萬玉雨叠烟¶
森蕭然無塵俗之氣允為世珍也龍惕子識¶
　　夏太卿畫竹¶
仲昭竹二幅一晴一雨晴者曰三徑清風雨者曰林塘¶
過雨濃疎偃仰各得其宜時姚友叔祥為先君作壽叙¶
<pb:KR3h0060_WYG_036-24b>¶
及像賛曰共宋搨黄庭經遺之昶由甲科厯官太常卿¶
楷書畫竹為當時第一畨胡海國兼金購求故有夏卿¶
一个竹西凉十錠金之謠即一時寳惜可知已　樂卿¶
氏記于汪岡之萬玉凝青臺¶
　　杜用嘉月舟圖¶
倣荆闗體成化四年仲冬十一月鹿冠道士杜瓊冩¶
　月舟上人見疑舫居士于松陵之穆溪戊子秋暮又¶
　見于呉城中居士以其能詩樂與之見出東原先生¶
<pb:KR3h0060_WYG_036-25a>¶
　月舟圖于袖有不樂與之詩而畧以緇流乎¶
新住法雲院阿師名月舟去來原不繫身世總成浮印¶
徹千江水觀空萬頃秋相逢問有漏資斧待誰修　行¶
舟江上月觀我鏡中天皓魄初弦後微波欲定前倦㳺¶
收釣具吟穩得詩禪曽到珠涇否三生舊有縁　嘉禾¶
周伯器(名鼎/)¶
此夜閒乘月長風謾引舟有僧如恵逺何樹是閻浮飛¶
鏡三千界推蓬五月秋扣舷能見許予亦事清修¶
<pb:KR3h0060_WYG_036-25b>¶
出定何招礙舟行月在天交㳺千里外樽酒十年前白¶
社誰非客曹溪即是禪搖搖無住著從此謝塵縁　泊¶
胥門月舟上人以圖索和和中無舟子解事語擊空明¶
沂流光在人自為之壬辰三月綬誌¶
一棹清江近塵途更不由烟光分遠渚秋色自中流偶¶
作有為偈非關無酒憂歸來有别個猶自未迴頭　東¶
原先生贈月舟上人詩畫清絶一時山隂余玠見之遂¶
和¶
<pb:KR3h0060_WYG_036-26a>¶
　　杜東原自題山水¶
紛紛畫債未能償日日揮毫不下堂郭外有山閒自在¶
也應憐我為人忙　杜瓊¶
　杜淵孝先生明經博學家貧道尊貞澹醇和粹然為¶
　丘壑之表得朱長文樂圃東偏地結亭聚石號曰東¶
　原故曰郭外有山然云日日揮毫而所存者無幾余¶
　僅有其𤣥墓看梅圖倣趙善長山水而已　夗水畫¶
　中人汪砢玉識¶
<pb:KR3h0060_WYG_036-26b>¶
　　沈貞吉山水題詞¶
一竿風月一蓑烟雨家傍釣臺西住賣魚生怕近城門¶
况肯到紅塵深處　潮生解纜潮平鼓枻潮落放歌歸¶
去時人錯認嚴光自是無名漁父　八十三翁沈貞題¶
于有竹居¶
　　沈恒吉山水題詞¶
此老粗疎一釣徒服也非儒狀也非儒年來只為酒糊¶
塗朝也村酤暮也村酟　胸中文墨半些無名也何圖¶
<pb:KR3h0060_WYG_036-27a>¶
利也何圖烟波染就白頾鬚出也江湖處也江湖　時¶
雨方霽寤寐北窻展玩古法名筆聊為作此贈誠菴老¶
友一笑　沈恒¶
　沈貞字貞吉弟恒字恒吉號陶菴又號陶然道人為¶
　呉興人即石田先生之父二處士並善丹青壎篪相¶
　映時謂趙文敏同流恒吉之畫師杜徴君余向有婁¶
　江勝感接待寺八景為貞吉所圖一一倣宋元人筆¶
　真合作也　浮溪道脈浩然子識于天綠臺之積石¶
<pb:KR3h0060_WYG_036-27b>¶
　瑤房¶
　¶
　¶
　¶
　¶
　¶
　¶
　珊瑚網卷三十六¶
