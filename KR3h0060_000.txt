# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:51.658452
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 提要
<pb:KR3h0060_WYG_000-1a>¶
欽定四庫全書　　　　　子部八¶
　珊瑚網　　　　　　　　藝術類一(書畫之屬/)¶
　　提要¶
　　　　(臣/)等謹案珊瑚網四十八卷明汪砢玉撰砢¶
　　　　玉有古今鹺畧已著録是書成于崇禎癸未¶
　　　　凡法書題跋二十四卷名畫題跋二十四卷¶
　　　　朱彞尊靜志居詩話稱砢玉留心著&KR0274;所輯¶
　　　　珊瑚網一編與張丑清河書畫舫真蹟日録¶
<pb:KR3h0060_WYG_000-1b>¶
　　　　並駕葢丑自其髙祖維慶曾祖子和祖約之¶
　　　　父茂實四世鑒藏砢玉亦以其父愛荆與嘉¶
　　　　興項元汴交好築凝霞閣以貯書畫收藏之¶
　　　　富甲于一時其有所凴藉約畧相等故皆能¶
　　　　搜羅薈萃勒為巨編然丑之二書前後編次¶
　　　　嵗月皆未明晰砢玉是書則前列題跋後附¶
　　　　論説較丑書綱領節目秩然有條惟其所載¶
　　　　法書頗有目睹耳聞據以著録不盡其所自¶
<pb:KR3h0060_WYG_000-2a>¶
　　　　藏乃一例登載皆不註明未免稍無區别中¶
　　　　間原蹟全文或載或否亦絶無義例又如謂¶
　　　　唐刻定武蘭亭有二石焦山瘞鶴銘有三石¶
　　　　則真&KR0915;不别以李邕書雲麾將軍李秀碑誤¶
　　　　為李思訓碑以宋人所刻臨江帖誤為唐搨¶
　　　　則考据亦未盡精審其所載名畫則宋元諸¶
　　　　家銘心絶品收録極詳贉素之富誠為罕有¶
　　　　後來卞永譽式古堂書畫考厲鶚南宋院畫¶
<pb:KR3h0060_WYG_000-2b>¶
　　　　録實皆藉是書以成較在書跋之上至於書¶
　　　　跋之後附以書㫖書品之類畫跋之後附以¶
　　　　畫繼畫評之類皆雜録舊文挂一漏萬枝指¶
　　　　駢拇兩集相同以原本所有姑仍録之云爾¶
　　　　乾隆四十六年十二月恭校上¶
　　　　　　總纂官(臣/)紀昀(臣/)陸錫熊(臣/)孫士毅¶
　　　　　　總　校　官　(臣/)　陸　費　墀¶
