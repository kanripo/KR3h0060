# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:52.748847
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷四十六
<pb:KR3h0060_WYG_046-1a>¶
欽定四庫全書¶
　珊瑚網卷四十六¶
　　　　　　　　　　　　明　汪砢玉　撰¶
　名畫題跋二十二¶
　　陳白陽自題花卉册(删存/)¶
酒香茅店日人醉玉樓天　杏花　烟花提㸃題¶
采之遺所思美人在空谷　蘭花¶
清香疑紫玉何必數薔薇　玫瑰¶
<pb:KR3h0060_WYG_046-1b>¶
夜深香滿屋疑是酒醒時　百合¶
結果多佳子甘酸合鼎調　石榴¶
夜深宫漏永和月映彫墻　紫薇¶
絶無脂粉態獨有向陽心　秋葵¶
千載白衣酒一生青女霜　籬菊¶
　　又墨花八種(梅花水仙蔩花梔子/石榴秋葵巖桂山茶)¶
梅花當盛日猶自勒春寒幾樹霏香雪偏宜竹外看¶
荒圃淑氣囘寒柯發光澤下有白玉花玲瓏映深碧¶
<pb:KR3h0060_WYG_046-2a>¶
堂背宜男草花間葉復柔應須好培植見説解忘憂¶
薝蔔花開日園林香霧濃要從花裏去雨後自扶笻¶
蠟蒂團赭玉文英簇綘綃秋來結佳果珍味不須調¶
月上墻東阿秋光照庭户幽葩向人明泫以泠泠露¶
秋令士氣肅桂子正流芳金碧輝煌處遂饒萬斛香¶
丹葩間碧葉雪中自重叠山人倚醉時奈何映頳頰¶
　嘉靖丙申春二月淹留累日獨坐靜寄菴戲作墨花¶
　八種燈下戲題八絶句以形索影以影索形糢糊到¶
<pb:KR3h0060_WYG_046-2b>¶
　底耳　道復¶
　　白陽漫興册(漫興二大字余勾勒眉扵韻/石齋以後半冊遺一知己)¶
庭中老梅樹雪後見花開自笑不如梅春風何日來¶
雪裏呈嬌態風前逞素姿香魂何處覓清夢寄相思¶
蕭蕭碧玉枝挺挺凌雲節白日引清風良宵㺯明月¶
翠帯何飄遥紫莖多馥郁佳人千里心日暮倚空谷¶
東風日夜發桃李不禁吹檢㸃穠華事辛夷落較遲¶
春光何爛漫桃華發滿谿武陵香萬樹寜不放人題¶
<pb:KR3h0060_WYG_046-3a>¶
　古梅二絶　蘭竹　幽蘭　辛夷　桃花　後為海¶
　棠　牡丹　繡毬　玫瑰　梔子　石榴　茉莉¶
　荷花　秋葵　秋棠　桂花　芙蓉　菊花　山茶¶
　　水仙　瑞香¶
三月韶光好名花説海棠嬌嬈㸔已足何用復聞香¶
洛下花開日糚成富貴春獨憐彫落易為爾貯丰神¶
東風吹琪樹幻出氷雪姿虚亭落清影夜半月明時¶
色與香同賦江鄉種亦稀鄰家走兒女錯認是薔薇¶
<pb:KR3h0060_WYG_046-3b>¶
薝蔔含妙香來自天竺國笑殺葵與榴空斯好顔色¶
未摘露前實先看雨後花名應出西海顔豈論東家¶
浴起月到檻柔枝方可折薫風如有情吹簾數香雪¶
波面出仙妝可望不可即薫風入坐來置我疑香域¶
素質倚秋風向人渾欲語春花莫相笑丹心自能許¶
紛披多碧葉秋至亂抽苗細蘂垂垂處春棠未足嬌¶
金粟花開日天香散玉墀嫦娥解人意折贈最高枝¶
江水秋彌潔瀠洄玉有文芙蓉向風合花影對繽紛¶
<pb:KR3h0060_WYG_046-4a>¶
清霜下籬落佳色散花枝載咏南山篇幽懐不自持¶
窮冬多雪霰柔脆已先摧不是丹砂質寜能醉後開¶
玉面婵娟小檀心馥郁多盈盈仙骨在端欲去凌波¶
穠香折麝臍細蘂秀鶴頂東風故飄蕩薫人醉不醒¶
　嘉靖秋七月望日道復作扵五湖田舎之浩歌庭¶
　　白陽生意滿前(大幅/過板)¶
朝曦山閣頓忘寒錦樹重重覆曲䦨獨有梅花似相識¶
暗香撩我隔簾看　梅花¶
<pb:KR3h0060_WYG_046-4b>¶
江村三月花如錦流水一溪春可憐若見漁郎倘相問¶
寰中自古有神仙　桃花¶
最愛野花當路香家家塗抹冠新妝若還不解撩人意¶
刺史如何亦㫁腸　海棠¶
粉態含香露未乾氷肌猶怯曉宮寒沉香亭北人如玉¶
一笑東風半倚䦨　白牡丹¶
花開不是辛夷種自得凝香饒紫苞昨夜月明庭下看¶
恍疑羅䄂拂瓊瑤　木筆¶
<pb:KR3h0060_WYG_046-5a>¶
竹籬新結度濃香香處盈盈雪色妝知是異方天竺種¶
能來詩社攪新腸　梔子¶
茉莉開時香滿枝鈿花狼藉玉參差茗杯初歇爐烟燼¶
此味黄昏我獨知　茉莉¶
露濕輕紈波不搖珠房雲冷細香飄也知巧作紅顔好¶
只恐紅消倍寂寥　荷花¶
長門秋晚露凄凄雙䄂輕翻舊賜衣自笑不如桃與李¶
春風吹向上林飛　秋葵¶
<pb:KR3h0060_WYG_046-5b>¶
小窻秋色滿庭階寂寞無營自煮茶頼有短牆芳草積¶
不教蝴蝶過鄰家　秋色¶
幽柔宻意詩中見蕭瑟畫圖猶自看誰道别來知己少¶
雲房水殿縂生寒　水仙¶
露下芳苞拆紫英夜深香靄近人清援琴欲鼓不成調¶
一片楚江空月明　幽蘭¶
　　王吏部分香册(八分書二大/字凝霞閣藏)　酉室王穀祥欵¶
風引上春香雪弄江南色為有惜花心樓中莫吹笛¶
<pb:KR3h0060_WYG_046-6a>¶
深山殘雪後何處覔梅花酒醒香似水枝横月已斜¶
皎皎玉蘭花不受緇塵垢莫漫比辛夷白賁誰能偶¶
佳人半醉後玉臉㣲生酡婀娜春風裏銷魂可奈何¶
髙燭照初睡輕風度晩妝長門無個語只是待君王¶
琱檻特藏春瑤臺倚太真香車傾一顧驚動洛陽塵¶
六出吐竒葩風清香自逺樹如天竺林人在瑤華館¶
榴房折錦囊珊瑚何齒齒試展畫圖看憑將頌多子¶
玉兒本來潔新粧不愛濃秋風羅䄂薄飄颺若為容¶
<pb:KR3h0060_WYG_046-6b>¶
颯颯金風度嫣嫣秋色妍白衣還自至青女更相憐¶
仙卉發璚英娟娟不染塵月明江上望疑是㺯珠人¶
瑤環月下明翠帶風中舉胡然洛浦神胡然漢濵女¶
　右題梅二首　辛夷　桃花　海棠　牡丹　薝蔔¶
　榴花　秋葵　菊花　水仙二首¶
　　陸子傳題花卉册¶
𣺌渺㣲風約佩環楚江晴落研屏間玉人心逺瑶琴歇¶
一卷離騷對掩闗　玉蘭¶
<pb:KR3h0060_WYG_046-7a>¶
風𥚑月珮紫霞紳秀質亭亭似玉人要使春風常在目¶
自和殘墨與傳神　蘭花¶
花名婀娜怯東風色染胭脂别様紅今夜碧天明月好¶
不須高燭綘紗籠　海棠¶
嬌嬈萬態逞殊芳花品名中占得王莫把傾城比顔色¶
從來家國為伊忙　牡丹¶
夜合花開香滿庭翠枝拂檻玉娉婷詩人賸有髙陽興¶
相對泠然宿酒醒　夜合¶
<pb:KR3h0060_WYG_046-7b>¶
江南五月緑枝匀剪剪輕羅簇綘新珍重東君憐寂寞¶
故將穠艶綴餘春　榴花¶
向日層層折深紅間淺紅無心駐車馬開落任薫風¶
蜀葵¶
炎豔秋來故改妝薄羅閒淡試鵝黄傾城别有檀心在¶
依倚西風送夕陽　秋葵¶
三徑秋容菊有芳九華佳色媚重陽金精炫彩叢栖露¶
玉質含貞獨傲霜　菊花¶
<pb:KR3h0060_WYG_046-8a>¶
林塘秋晚思寥寥雨浥仙姿淡玉標出水最憐新句好¶
渉江無奈美人遥　芙蓉¶
錦屏叢鶴頂璚圃輝丹葩灼灼春工早東風幾度花¶
山茶¶
曾到孤山處士家六橋飛影入晴霞東風未放閒桃李¶
先發江南第一花　梅花　　五湖陸師道題¶
　　仇實父西苑十景文太史題已刻集中不錄¶
萬嵗山　太液池　璚華島　承先殿　龍舟浦¶
<pb:KR3h0060_WYG_046-8b>¶
芭蕉園　南臺　樂成殿　兎園　平臺¶
　徴仲首書西苑大觀與項氏所藏帝王圖為十洲作¶
　以進御者同一粉本也藏吾家久矣玉水¶
　　邱壑賦彩(仇十洲/摹本)¶
碧嶂看雲　秋林讀書　毛詩冩意　昭君渡黑河¶
蔡琰胡笳　太真試騎　宫娃戲嬰　范文正小學¶
銀燭秋光　閒敲棋子　胡姬調鳥　閨孺争金魚¶
草花蜂蝶諸蟲計八板¶
<pb:KR3h0060_WYG_046-9a>¶
　繪事家必胸中具有邱壑而後能傳染彩色與古人¶
　合轍此册雖中多艶致然要其筆底亦帶烟霞氣韻¶
　豈僅僅優孟而已乎平陽自韻子䟦¶
　　形氣流輝(杜陵内/史倣筆)¶
漁父(張志/和)　觀梅(林和/靖)　移居(葛仙/翁)聴絃　(韓熈/載)　三¶
酸(蘇黄/軰)　奕碁(趙松雪/原本)　仇書圖　貨郎担(二/幅)　訪故¶
(月明/千里)　鍾馗花月驅妖　竹雀　杳羽　玉蘭　海棠¶
翠羽　白燕梨花　荷花　牡丹　子鵞緑蕪　公雞¶
<pb:KR3h0060_WYG_046-9b>¶
秋色¶
　畫訣有應物冩形今工此道者鮮矣是册積厚流光¶
　恢恢乎有餘地也　　夗水千頃生題¶
　　清暉勝賞(雜臨/舊本)¶
秋林緜繡　竹籬茅舍　春山䇿杖　林壑飛錫¶
秋岑幽居　雪窓把卷　桞堤垂釣　蘆艇看雲¶
芙蓉閒泛　秋航把卷　野渡孤舟　寒林落葉¶
夏潦圖　　秋漢圖　　雪獅猫　　梨花海棠¶
<pb:KR3h0060_WYG_046-10a>¶
雪景横披　梧月美人　梁楷雪桞(二板/)¶
　册内雪猫徐幼文題云家有猫山有虎皮毛牙爪同¶
　所異大小耳虎食人猫食鼠食人不仁哉食鼠良義¶
　矣義能保我禾苖與衣食不仁傷人父母及妻子君¶
　不見高官虐民一路哭卑官爱物千室喜寜卑不悔¶
　人比猫雖高逺耻人虎比嗚呼狀同心異俱謂人皮¶
　肉相謾不知理¶
　是册外尚有蘧餘造適壺中𤣥覽諸集非其至也故不¶
<pb:KR3h0060_WYG_046-10b>¶
　槩入菰蘆中人識扵山水清暉之樓¶
　　陸包山臨王安道華山圖(計四十幅陳/鎏題册首)¶
余既為武侯䟦王安道華山圖意欲乞錢叔寳手摹而¶
未果踰月陸叔平來訪難其老侍之至暮口不忍言摹¶
畫事也陸丈手其册不置曰此老遂能接宋人不至作¶
勝國弱腕第少生耳顧欣然謂余為子留數日存其大¶
都當更為䆒丹青理也陸丈畫品與安道同故特相契¶
合畫成當彼此以意甲乙耳不必規規驪黄之跡也吾¶
<pb:KR3h0060_WYG_046-11a>¶
友人俞仲蔚周公瑕莫雲卿軰特妙小楷吾悉取安道¶
敘記及古近體詩托仲蔚唐人雜記并詩托雲卿李于¶
鱗一紀六詩喬莊簡一紀一賦托周公瑕都元敬一紀¶
托程孟孺别書一册附扵後此册成安道有靈不免作¶
衛夫人泣矣　甲戌夏日瑯琊王世貞題¶
　　陸叔平着色花品(玉蘭牡丹芍藥木香玫瑰石榴/秋葵共海棠玉簪芙蓉梅花)¶
色與玉同㓗香將蘭共芳寜知璚樹上别有白雲妝¶
一種天香異千株國色傾應憐花似臉半醉倚華清¶
<pb:KR3h0060_WYG_046-11b>¶
春色歸紅藥芳菲滿碧欄試歌溱洧贈何似省中看¶
叢叢攢白玉朶朶簇璚妝露浥湘筠架芳英綴木香¶
露蘂嬌春日烟梢刺曉風香烟龍腦重色借鳯綃濃¶
向日承陽燧然空爛綘霞流丹染繁緑故自壓春華¶
淡掃復濃妝交花不斷香適情聊玩物次第領風光¶
愛此瑤階下花開白玉簪鬢雲斜亸處不數鳯翹金¶
芙蓉獨立處江月向人斜淡與秋相合春風别自花¶
孤山一片雪春色在西湖詩到不吟處方知香影無¶
<pb:KR3h0060_WYG_046-12a>¶
　吾友陸叔平於舉業之餘好游衍此藝輒得古人三¶
　昧法是作花品設色鮮華種種臻妙境雖擬之黄徐¶
　間亦不多譲也　沛彭年題¶
　　文五峯山水册¶
雲壑飛泉　楚江春曉　春山覓句　松隂濯足¶
關河夜雨　秋谿晩適　千巖積雪　灞橋逸興¶
　　文休承花卉册¶
風傳玉國香雪㺯瑤臺色還愁一片飛關山起孤笛¶
<pb:KR3h0060_WYG_046-12b>¶
清風從東來幽香忽西去欲以寄所思所思在何處¶
庭院緑隂稠萱英色更幽清閒無個事相對可忘憂¶
開花酷日中結實秋風裏誰言結實遲遲結偏多子¶
砌下玉簪花清姿潔更幽何當晚粧罷斜揷玉人頭¶
月上墻東阿秋光在庭户幽葩照人眀坐下冷冷露¶
把酒尋寒菊不知三徑荒醉中逄妙品能作淡然妝¶
嵗宴頗寂厯茅齋亦清寒何物供吟目山花一樹丹¶
　右梅　蕙　萱　榴　玉簮　秋葵　菊　山茶¶
<pb:KR3h0060_WYG_046-13a>¶
　　文水冩生逸致(凝霞/閣藏)¶
瑤篇曽覽梅妃傳素箑新窺㸃額圖不是孤山渾寂寞¶
横斜踈影照西湖　梅花¶
奕奕幽蘭傍砌栽紫莖緑葉向春開晚晴庭院㣲風𤼵¶
忽送清香度竹來　蘭花¶
三月曲江㣲雨乾東風一日遍長安圍烟簇粉春如海¶
總待新郎馬上㸔　杏花¶
一枝出水本天然異種紅黄更可憐不是採珠臨洛浦¶
<pb:KR3h0060_WYG_046-13b>¶
英皇聨𬒮下湘川　荷花¶
黄金宮闕鬱嵯峩萬斛清芬散綺羅吳下高枝原有種¶
天香莫怪屬君多　木樨¶
清水渉泠泠白石復齒齒誰將白玉盤置此清氷裏高¶
堂六月生晝寒彷佛耳畔聞清湍翠蒲冉冉露珠攢煩¶
君更植青琅玕　蒲石¶
恠石離竒蝕蘚乾千年古木翠虬摶鈎簾相對坐不語¶
落日空庭自嵗寒　古松　文嘉題¶
<pb:KR3h0060_WYG_046-14a>¶
陶泓水暖墨花春掃出琅玕覆石根却怪舊逰曽見否¶
凍雲晴雪渭南村　鷓鴣聲裏雨瀟颼苔石根邊水暗¶
流竟日過門無俗客爐薫清對數竿秋　竹隣(二絶俱題/休承竹)¶
　　項子京花鳥常春册(長洲呉繼題/計二十四板)¶
冩生至宣和殿畫院諸名手始具衆妙亦由徽廟自工¶
此種畫法能品題甲乙耳元時惟錢舜舉一家猶傳古¶
法吳中雖有國能多成逸品墨林子醖醸甚富兼以巧¶
思閑情獨饒宋意此諸册如入山隂道應接不暇也¶
<pb:KR3h0060_WYG_046-14b>¶
董其昌題¶
　己未春項又新邀余㑹董𤣥宰先生于讀易堂出書¶
　畫評玩至子京花鳥册𤣥宰嘆賞久之扈虚因云吾¶
　叔祖平生多水墨冩意若此渲染工緻又無欵式耳¶
　食者定不信也又新荅云此先澤清芬允為家寳若¶
　題語為詩思著忙徂化未及耳况有水月墨蘭一紙¶
　是世人常見筆法奚必雅俗共鑒哉元宰遂䟦干後¶
　未幾又新謝世玩好迸逸余得購新册重裝披閲之¶
<pb:KR3h0060_WYG_046-15a>¶
　餘松風如故罏香不絶聊見當年一時雅集云　珂¶
　玉記¶
　　周服卿名花十二册¶
孤根疑是木蘭堂怪得人呼作女郎繞砌春風憐謝傅¶
一天明月夢唐昌冷魂未放清香淺深怨誰窺縞𬒮長¶
謾説辛夷有𤓰葛後開應是愧濃粧　雁門文從先題¶
玉蘭¶
剪水凝霜妬蝶裠曲欄風味玉清温粉㾗浥露春含淚¶
<pb:KR3h0060_WYG_046-15b>¶
夜色籠烟月㫁魂十里香雲迷短夢誰家細雨鎻重門¶
洗粧見説清明近檢㸃春衣置酒樽　文從龍題梨花¶
秋風用意匀顔色銷得攜觴與賦詩艶麗最宜新着雨¶
妖嬈全在欲開時莫愁淺黛臨粧懶果信丹青㸃筆遲¶
朝醉暮吟看不足羡他蝴蝶宿深枝　文寵光題秋海¶
棠¶
温情膩質可憐生浥浥輕韶入粉匀新暖透肌紅沁玉¶
晚風吹酒淡生春窺墻有態如含笑對面無言故惱人¶
<pb:KR3h0060_WYG_046-16a>¶
莫作尋常輕薄看楊家姊妹是前身　胡師閔題粉紅¶
桃花¶
渡江東下指蘇臺邂逅逄君放棹來客到正當三月上¶
夜深先看海棠開燈燃小閣皆新火酒㵼芳樽是舊醅¶
莫遣紅英扳折盡須教移入曲欄栽　王穉登題西府¶
海棠¶
序入清和日漸長菁葱愛爾遶堦芳開時恱見莊生夢¶
謝處疑褰越女裳共訝臨風仍解舞還看承露更敷香¶
<pb:KR3h0060_WYG_046-16b>¶
前生為重探花業幻向枝頭未改粧　薛明益題蛺蝶¶
花¶
庭院深沈白晝長堦前仙卉吐羣芳含烟帶雨呈嬌態¶
傅粉凝脂逞艶粧種自中秋須隔嵗開于初夏伴傾陽¶
更誇結子累累碩何必汙邪滿稻粱　吳幼培題罌粟¶
花¶
愛爾園葵十尺强不須培植自成行品題未必從巴蜀¶
黄紫何勞競洛陽漆室漫憂吾獨樂公儀應㧞我何傷¶
<pb:KR3h0060_WYG_046-17a>¶
由來衛足還稱智却勝嬌姿祗㫁腸　張鳯翼題蜀葵¶
花¶
江浦波心千葉殘紅干木末萬花酣夾城含露輝天仗¶
高堞垂霞䕶錦官歡似美人臨鏡坐愁如思婦怯衣寒¶
幽懐一片憑秋月桃李如今夢已䦨　陸士仁題芙蓉¶
花¶
玉貌盈盈翠帶輕凌波㣲歩不生塵風流誰是陳思客¶
想像當年洛水人　靈雨濛濛幻態輕驚魂想像逝懐傾¶
<pb:KR3h0060_WYG_046-17b>¶
願將玉佩遥相逐脱骨逍遙水上行　杜大中題水仙¶
二絶¶
青女行霜下曉空山茶獨殿衆芳叢不知在外千林縞¶
且看杯中一本紅性晚每經寒始拆色深却愛日㣲烘¶
人言此樹猶難飬暮灌晨澆自課僮　欽元穆題山茶¶
花¶
不因春事獨心驚亦笑江梅比痩生取次繁華競紅紫¶
若為踈影自叅横香消滿地魚鱗薄風起迴塘蝶翅輕¶
<pb:KR3h0060_WYG_046-18a>¶
試問青青樹頭子糝鹽何日副調羮　杜大綬題落梅¶
　先君早年即交吳下諸君子徴其書畫有桂苑叢珠¶
　及諸卷軸便面兹有所餘金葉牋為周服卿繪名花¶
　十二其着色之妙真趙昌復生也題咏則蘇臺書家¶
　各逞體法如蘭亭出世百花盡開光景戊辰春徽友¶
　吳集之來齋頭欲得叢珠册及少谷休承二册并他¶
　玩好余時為先慈䘮事費不能秘作世傳又㸃蒼石¶
　屏名春山欲雨者共古梅两大樹悉售之可念也尊¶
<pb:KR3h0060_WYG_046-18b>¶
　拙廢人識¶
　　董元宰自題山水小景册¶
荒率莽蒼即為墨戲¶
米氏父子畫往京口望江山即是粉本¶
海岳庵圖自言楚山清曉於南徐見之¶
雲林學關仝用側筆如東坡學徐浩用偃筆¶
雲林畫有婀娜如美人者有潑刺如猛士者¶
此所頭一筆畫大軸能爾即自佳¶
<pb:KR3h0060_WYG_046-19a>¶
黄子久得之虞山與天池山¶
此新安江道中所見¶
氣韻生動必在生知非學所及然大要以淡為主所謂¶
淡者天骨自然况去塵俗若有意為淡去之轉逺¶
　　畫聖(𤣥宰董宗伯評/項易庵畫冊)¶
古人論畫以取物無疑為一合非十三科全偹未能至¶
此范寛山水神品猶借名手為人物故知兼長之難項¶
孔彰此册乃衆美畢臻樹石屋宇花卉人物皆與宋人¶
<pb:KR3h0060_WYG_046-19b>¶
血戰就中山水又兼元人氣韻雖其天骨自合要亦功¶
力深至所謂士氣作家俱偹項子京有此文孫不負好¶
古鑒賞百年食報之勝事矣乙丑秋董其昌題¶
　第一板水墨入細山水¶
　第二板著色入細山水¶
山深林密虚無人焉何也吾獨與大酉結菴采藥於此¶
中矣　白石山樵陳繼儒題(第二/板)¶
　第三板雪景(有馮三/峨題)¶
<pb:KR3h0060_WYG_046-20a>¶
李營邱凍泉圖具此面目王藍田雪岡卷展此神情孔¶
彰添作兩松一艇則裴楷頰上三毛也　日華¶
　第四幅鶴巢偃松人在傑閣¶
仙山樓閣惟伯駒恕先獨得霞外之景是圖所以自出¶
也　眉道人¶
　第五幅夜雨孤檠(烟樹模糊中有一室/紅影淡淡而已)¶
此幅全法趙令穣比之二米反覺風流　眉公¶
一室十圭寒蛩聲喑折脚鐺邊敲石無火雨氣方酣燈¶
<pb:KR3h0060_WYG_046-20b>¶
魂未滅攬衣獨坐如逰皇古此境界非孔彰兄筆端不¶
能拈出　馮元鑑¶
　第六板冩杜句(戚廷禎書信宿漁人還/泛泛清秋燕子故飛飛)¶
蕭蕭踈踈而馬和之神韻俱在　繼儒¶
槐隂未㫁雁信初來柳絲燕子落日半銜酒生涯詩世¶
界儘扵此中有㑹　元鑑¶
黙然消受者不是忙人來争世界者　有鷺子竹懶¶
　第七板(福菴老人栽松圖詩書此乞/藍田圖之天啟二年春智舷)¶
<pb:KR3h0060_WYG_046-21a>¶
萬松深處恨不攜我方牀石枕來　日華¶
　第八板秋景¶
碧山孤閣倚嶙峋俯仰林泉迹易塵惟有白雲與紅樹¶
秋深霜老倍精神　智舷¶
　第九板叠嶂浮嵐¶
山霧溪雲淡掃開層層峭壁緑於苔有條蹊逕通峯頂¶
不訪吟僧莫上來　黄葉老人¶
　第十板釣圖¶
<pb:KR3h0060_WYG_046-21b>¶
江水悠悠白鷺飛風埃吹不上荷衣綸竿収起心無事¶
貪看青山忘却歸　葦如¶
江風醒酒具江月釣詩筒舴艋無香火能容天地中¶
竹懶李日華¶
　第十一板(天啟二年/春二月作)¶
為秋潭送谷響上人入匡廬石門澗補圖¶
　第十二板桞下漁舟¶
數筆垂楊數筆山為渠圖個釣魚灣山當清絶松猶恨¶
<pb:KR3h0060_WYG_046-22a>¶
不冩吾家黄葉關　智舷¶
　第十三板雪景(秋潭題為/氷上煮雪)¶
破衲蒙頭煮雪僧不知寒涕凍成氷鑪中活火常防死¶
未夕茒菴先㸃燈　四顧寒林空寂然雪中僧舍起孤¶
烟懸知煮雪燒紅葉不放盧仝抱蝶眠　智舷¶
　第十四板倣黄鶴山樵筆于玉珂旅舍(戊辰秋/七月)¶
苧袍沾杏雨蘭棹撥蘋花　三峨馮元鑑題¶
　第十五板竹籬茆舍¶
<pb:KR3h0060_WYG_046-22b>¶
心清鑑底瀟湘月骨冷禪中太華秋　眉道人¶
久約樵翁共結隣春山如待早歸人竹深有個茆亭子¶
飽聼秋聲起澗濵　元鑑¶
　第十六板入細山水(狹長斗/方上)¶
　第十七板寒林墮葉¶
以李營丘寒林圖冩出亭皋木葉古人思路不到此所¶
謂跌下秋聲也　繼儒¶
　第十八板聴秋(二字眉/公題)¶
<pb:KR3h0060_WYG_046-23a>¶
恍疑身在緑天菴風雨來時忽捲簾濕翠壓簷雲暗壁¶
幽人還道黒方甜　秋潭老人¶
　第十九板蘭石¶
門前客不來石畔蘭長滿　元鑑題¶
　第二十板著色海棠蛺蝶¶
　第卄一板設色緑萼梅白碧桃西府海棠¶
　第卄二板冩漁人歸徑¶
　第卄三板冩蘆中人¶
<pb:KR3h0060_WYG_046-23b>¶
此老蟠胷氣若虹抛竿終日坐谿東太公出後伯夷笑¶
逃入畫圖蘆葦中　眉公題¶
　第卄四板美人(前一首三峩題/後一首眉公題)¶
意中已解眼中憐誰道焚香不有縁珍重花時䕶風雨¶
相逢得意畫樓前¶
小婦顔如玉妬心無奈勁忽見鏡中人撲碎粧臺鏡¶
　第卝五板甲子夏水圖¶
　第卄六板乙丑秋旱圖¶
<pb:KR3h0060_WYG_046-24a>¶
水旱二圖有霍衣蒿目之憂更進于畫所謂山林經濟¶
使伯時見此必㸃頭道好　其昌¶
披水旱二圖使人欲涕此鄭俠流民遺意也圖中賑飢¶
使者何在請質之畫諫孔彰　繼儒¶
　易菴初年為余作鴛社圗氣象已不可一世樂卿¶
　　萬玉林餘册(魯千巖所冩/墨竹八幅)¶
凡冩竹幹如篆固矣而踢枝用行草法則參差生動古¶
人能事惟文蘇二公松陵唐希雅得其要妙元時王澹¶
<pb:KR3h0060_WYG_046-24b>¶
㳺梅和上松雪丹丘而已我國家宋仲温王孟端其庻¶
幾乎近代作手吾未之見也　魯得之¶
畫竹須腕中有風雨蘇子云當其下筆風雨快此真得¶
冩竹上上乗若於墨瀋中求之正墜箇中雲霧　予曽¶
見丹淵先生古木竹枝筆氣雄逸有天成之趣米元章¶
題之可謂世寳甲戌秋友人見示宋元墨竹七叚共一¶
卷其中有柯九思補文竹枝而不見古本想為鬻古者¶
割去致古人精神不貫深為扼腕今以當日所見想而¶
<pb:KR3h0060_WYG_046-25a>¶
成之然亦不作古木即奎章之意耳　丙子臘月錢唐¶
魯得之識¶
竹最菁竹善隂對有流泉聲泠泠風來颼颼鳯凰鳴六¶
月張此暑氣清何須結廬渭川濵　壬午長夏為玉翁¶
老詞盟冩并題政¶
　洋州竹𣲖至今魯孔孫而得其傳且為墨君著題語¶
　語語是石室中意象焉孔孫嘗贈我竹石八幀有題¶
　者僅三幅詩又其後遺也余意未厭尚欲盡發其自¶
<pb:KR3h0060_WYG_046-25b>¶
　藏萬玉林故以此册為餘耳玉水¶
　　研池墨雨(李珂雪自/題册首)¶
林塘落日照扁舟柔櫓聲搖睡正悠料得清酣無俗夢¶
鷗天漁國恣遨逰　辛酉秋日寫於塘栖舟次肇亨¶
水紋輕似縠山色翠扵茶曉日春江路芒鞵踏軟沙¶
戲倣文敏筆¶
雲間變石姿澗響聞山語我欲坐松根寂寞待仙侶¶
辛酉秋日寫¶
<pb:KR3h0060_WYG_046-26a>¶
　空山落葉(庚申九/月冩)¶
雨後閒忩秋興發偶然枯筆寄沈淪幾分摹得蕭踈致¶
也學倪迂不畫人　高松聲題¶
　倣子久筆(庚申/秋晚)　沈中畏題二絶¶
日落雲爭起山空鳥絶飛江村霜色滿一棹夜横溪¶
歸鴉有常期白鷗無定䖏葉落風蕭蕭夕陽在溪樹¶
　倣米雲山(庚申/秋日)¶
千峰堆藍晝藹藹亂雲擘絮秋紛紛槲葉短橋沙草㟁¶
<pb:KR3h0060_WYG_046-26b>¶
不分晴雨日氤氲　㑹嘉¶
　倣幼文筆¶
高樹踈踈着葉遙山小小藏尖一半夕陽江面滿亭野¶
色寒烟　肇亨¶
　漁村曉色(用白陽/筆意)　又枯木竹石　又梅枝¶
　水仙(黄葉老/人題)¶
柔花與柔葉似不耐氷霜最喜開時節衝寒獨自芳¶
　畫册便扵展玩賞鑒家多好之然一失其所即不可¶
<pb:KR3h0060_WYG_046-27a>¶
　得而保也戒菴老人漫筆常熟楊憲副五川藏書甚¶
　富後盡棄扵不肖子至以繡&KR0809;宋墨供木工以祖父¶
　勅命紵面與家人婦作鞋成𢎞間葛維善為園亭于¶
　定山之上一時名流咏勝成巨卷後流落于石橋趙¶
　氏其從嫁女奴攜為糊鞋襯具余知而亟索之已毁¶
　矣又梁溪嵇氏有北宋名畫册主人去世後其妾竟¶
　剪畫作鞋様一厮飬婦偶拾棄餘付女為夫所見知¶
　是家珍即命婦以糊紙進易僅得其半獲價不貲噫¶
<pb:KR3h0060_WYG_046-27b>¶
　彼塗鴉自好者宜以此報焉若收藏家當以書畫金¶
　湯盡一室之人而時喻之庻免此俗刼乎¶
　　文徴仲自題四景畫册¶
　第一面春郊牧馬圖倣趙文敏筆後面行書¶
春雷江岸抽瓊笋春雨霏霏晝簾靜去年䨇雁不歸來¶
寂寞䦨干度花影金錢無聊故歡冷短綆羸瓶汲深井¶
佳人何事苦沾巾陌頭桞色棲芳塵　朱絃䟽羽觴急¶
翻酒沾裙絳羅濕前歡悠悠追莫及天遠相思暮雲碧美¶
<pb:KR3h0060_WYG_046-28a>¶
人傷春情邑邑手撚花枝傍花立花飛萬㸃逐流萍黄¶
蠭紫燕空營營　右追和倪元鎮先生江南春詞嘉靖¶
癸巳四月五日澄觀樓中書徴明　此余丁亥嵗所作¶
今抵丙午二十年矣聪明日减覽之慨然八月卄日徴¶
明重題時年七十有七¶
　第二面倣趙伯駒(無題欵後/面行草)¶
近來無奈病淹愁十日廢梳頭避風簾幕何曽捲悠然¶
處古鼎香浮興至開書棐几困來時覆茶甌新凉如水¶
<pb:KR3h0060_WYG_046-28b>¶
簟紋流六月類清秋手抛團扇拈書册無情緒欲展還¶
休最是詩成酒醒月眀徐度南樓　空庭人散語音稀¶
獨坐漏遲遲風撩翠幕無聊頼桐隂亂露下沾衣斗轉¶
銀河東㵼月斜烏鵲南飛無端一事集雙眉睡思轉迷¶
離墻西突兀高樓靜流螢度疑是星移何處一聲長笛¶
等閒喚起相思　辛卯閏六月二日徴明在停雲館書¶
　第三面倣黄鶴山樵(小楷/題)¶
此予三十年前所作穉弱可笑然今老懶無復當年興¶
<pb:KR3h0060_WYG_046-29a>¶
致矣丁巳八月卄日重題徴明年八十有八　依依落¶
日平西正池上晩凉初足看太湖石畔踈雨過芭蕉簇¶
院落深沉簾櫳靜悄畫䦨曲猛然何處玉簫聲起滿地¶
月明人獨風細輕紗透肉拚流酥盈盈新浴一叚風情¶
滿身嬌怯恍然寒玉青團扇子欲舉還垂幾番虚撥夜¶
䦨獨笑慢自凄凉試打滅銀屏燭　右秋閨調寄水龍¶
吟　徴眀¶
　第四面乾雪景倣巨然筆意(無題/欵)¶
<pb:KR3h0060_WYG_046-29b>¶
山風吹雨作雪飛雪深一尺山無路背郭西南十里隂¶
小蹇縁岡不成歩却聞雞犬無人家行指青青轉來誤¶
一杯還坐山間亭動搖彷彿江寒渡玉龍當簷垂欲堕¶
銀浪翻窻驚指顧便欲船頭捉釣竿酒醒却在山中駐¶
亂流不改山下泉扶踈最好巖前樹分明瀟湘真畫圖¶
平生㶚陵好詩句有情安得古人才應接紛忙罔知措¶
歸來拂帽山堂髙悠然夢與飛仙遇　右詩余庚戌歳¶
在滁陽山中作今嘉靖癸巳四十有四年矣因作畫有¶
<pb:KR3h0060_WYG_046-30a>¶
感舊逰遂録其隂是嵗五月望後四日　徴明時年六¶
十有四¶
　　又題菊石便面¶
陸微軒以所藏石翁葵花扇頭示徴明使題其上徴明¶
失之懊恨不能自巳乃作菊石報之顧徴眀烏足以承¶
翁之乏哉雖然優孟衣冠孫叔敖人皆知其非也而楚¶
王信之在㣲軒亦取其抵掌談語而已徴眀¶
　先子愛荆公自少喜購圖書古物毎長日永夜展玩¶
<pb:KR3h0060_WYG_046-30b>¶
　不休尤嗜名手製箑如吴中劉永輝用刀削骨而不¶
　打磨李昭慣作𤓰子十三骨馬勲善圓頭棕竹尤精¶
　蔣蘇臺兼善直根其巧在銷沈少樓善倣馬勲桞玉¶
　臺技兼蔣李閔二舎稍次沈桞近金陵荷葉李開¶
　如川扇之便又善造面者前有何格之白面為佳後¶
　有陳樸之更能裱舊其一時名公若文氏父子須此¶
　二家便面方肯落筆謂其不滲墨不縮筆意耳至骨¶
　子自筠片外為犀象玳瑁香檀髙陽種種其面上書¶
<pb:KR3h0060_WYG_046-31a>¶
　畫則文沈而下陳董以上大作家約千餘握内抜最¶
　精者得三百柄各繋古玉珀烏精西瑙伽楠諸珍墜¶
　其間骨不佳而面佳或面佳而敝者悉取裝册自姚¶
　雲東至項子京凡百六十板題曰葉葉清風又以徴¶
　仲休承白陽酉室數巨手書畫合作者人自成册共¶
　八十板題曰披之穆如雖家因好事貧然猶足自怡¶
　悦也無何閔天不弔余自歴下旋里百費蝟集遂割¶
　愛售之敢云風流散金石聊爾皎潔㺯文史焉不意¶
<pb:KR3h0060_WYG_046-31b>¶
　壬午夏夢臼無釜更推莽棘荆刺中抑泛才不救丘¶
　壑辱矣因翻夙遺扇頭名蹟彚册標之云墨妙風生¶
　若欵為先人及余字號者别册標之云素交凉思夫¶
　亦孔方兄有絶交書毎蒙天而一笑得氣蘇君子前¶
　耳噫噫百齡影徂千載心在彼金石錄序易安祇竟¶
　大端此珊瑚網收不敏且繹多緒斯固羣賢題䟦乎¶
　要是浮生夢譜哉西吳繡里毗飛居士汪砢玉識¶
　珊瑚網卷四十六¶
