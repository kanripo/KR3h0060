# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:52.581482
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷三十九
<pb:KR3h0060_WYG_039-1a>¶
欽定四庫全書¶
　珊瑚網卷三十九¶
　　　　　　　　　　　　明　汪砢玉　撰¶
　名畫題跋十五¶
　　文太史倣米氏雲山卷¶
余於畫獨喜二米雲山平生所見南宫特少惟敷文之蹟¶
屢屢見之大要父子無甚相逺余所喜者以能脱略畫家¶
意匠得天然之趣耳元章品題諸家謂皆未離筆墨畦逕¶
<pb:KR3h0060_WYG_039-1b>¶
晚乃出新意寫林巒間烟雲霧雨隂晴之變自謂髙出古¶
人元暉亦云漢與六朝作山水者不復見於世惟王摩詰¶
古今獨步既自悟丹青妙處觀其筆意但付一笑耳且謂¶
百世之下方有公論又嘗自言遇合作處渾然天成荐為¶
之不復相似其言雖涉誇詡要亦自有所得也余暇日漫¶
寫此卷然人品庸下行筆拙劣不能於二公為役觀者以¶
畦逕求正可發笑耳　乙未冬十一月晦徵明書¶
　　徵仲倣米青緑雲山(小幅/)¶
<pb:KR3h0060_WYG_039-2a>¶
平村緑樹一谿分百疊晴巒鎖白雲貌得江南烟雨意¶
錯教人唤米敷文　徵明¶
樹色猶含雨山容未斂雲草堂閒注目春意正氤氲¶
榖祥¶
雷平春色曉氤氲天外三峰碧玉文為問華陽洞中客¶
可能持寄隴頭雲　彭年¶
春水没漁磯春雲連樹緑葉落在遙山江南雨新足¶
袁聚¶
<pb:KR3h0060_WYG_039-2b>¶
　　文待詔自跋關山積雪圖長卷¶
古之髙人逸士往往喜弄筆作山水以自娱然多寫雪¶
景者蓋欲假此以寄其嵗寒明潔之意耳若王摩詰之¶
雪溪圖郭忠恕之雪霽江行李成之萬山飛雪李唐之¶
雪山樓閣閻次平之寒巖積雪趙承㫖之袁安卧雪黄¶
大癡之九峰雪霽王叔明之劍閣圖皆著名今古膾炙¶
人口余皆幸及見之每欲效倣自歉不能下筆曩於戊¶
子冬同履吉寓於楞伽僧舍值飛雪㡬尺四顧千峰失¶
<pb:KR3h0060_WYG_039-3a>¶
翠萬木僵仆乃與履吉索素縑乗興濡毫為圖演作關¶
山積雪一時不能就緒嗣後攜歸或作或輟五易寒暑¶
而成但用筆拙劣雖不能追踪古人之萬一然寄情明¶
潔之意當不自減也因識嵗以歸之嘉靖壬辰冬十月¶
望日衡山文徵明¶
　　衡山龍門覽勝¶
三月韶華過雨濃暖蒸花氣自溶溶菜畦麥隴青黄接¶
雲岫烟巒紫翠重一片垂楊春水渡兩崖啼鳥夕陽松¶
<pb:KR3h0060_WYG_039-3b>¶
晚風吹酒藍輿倦忽聽天平寺裏鐘　偶與九逵先生¶
談天平龍門之勝為寫小景并書近詩請教庚寅四月¶
廿又一日徵明記¶
　　治平山寺圖¶
遙遙治平寺乃在楞伽麓之子神情秀空山裹雲宿月¶
冷石牀清孤眠豈能熟還持一束書起傍梅花讀燈昬¶
夜參半饑䑕鳴古屋凄風西北来吹墮簷間木感此霜¶
露繁坐覺芳華促少壯曾㡬時嵗晏在空谷念此隔重¶
<pb:KR3h0060_WYG_039-4a>¶
城何能慰幽獨　𤣥隂失昬旦朔吹號枯株懷君别未¶
久奄忽嵗云徂空庭飄微霰慘淡集饑烏城郭黯以凄¶
況復空邨居空村白日短寒雲晴郊墟青山不為容黄¶
葉遶精廬遙知松牕下時披古人書古人不可見願言¶
掇其腴誰令事干禄雕鎔失其初嗟予亦喪志與子同¶
厥趨豈不懷逺業均受貧賤驅朱門富華屋長途有髙¶
車寧知饑寒士一饑不願餘栖栖斥鷃翔豈與鴻鵠俱¶
何當長風發共奮青雲衢　履仁久留治平嵗暮有懷¶
<pb:KR3h0060_WYG_039-4b>¶
題此奉寄正德乙亥十二月五日徵明¶
　　題石湖圖與陸子靜¶
春盡南湖水拍空扁舟如坐畫圖中催詩忽送雲頭雨¶
吹面時来柳外風人與青山原有約興隨流水去無窮¶
自家不是陶元亮一笑應慚對逺公　平生幽興碧雲¶
深老去閒身縱壑人喜共白公修洛社何如逸少在山¶
隂夕陽鐘梵烟藏寺脩竹人家水遶林滿目溪山琴趣¶
在底須絃上覔知音　徵明¶
<pb:KR3h0060_WYG_039-5a>¶
　　又石湖圖(并詞/)¶
晚涼斜倚赤闌橋天逺白烟消酒醒顧見花間影浮雲¶
散月在林梢野火青山隠隠漁歌緑水迢迢昔年曽此¶
醉清宵共艤木蘭橈白頭重踏行春路同遊客半已難¶
招静山髙月小玉人何處吹蕭　右調風入松并石湖¶
圖夏月望日徵明寫¶
　　丹泉草堂圖¶
聞説仙人葛稚川丹成仙去已千年白雲渺渺都無蹟¶
<pb:KR3h0060_WYG_039-5b>¶
碧竇涓涓尚有泉秋老山空寒浸月草香沙暖玉生烟¶
林堂俯仰成今古總屬風流顧彦先　衡山徵明為清¶
甫畫并題¶
仙嶺媚春華浮泉雜綺霞雲中迴碧草天上泛桃花流¶
蔽金堂宅源成玉女家容成如可揖緑盞酌丹砂　五¶
嶽山人黄省曾(殊不成字但/盛名之下耳)¶
　　白描老子像(後楷書清淨/經及老子傳)¶
病困無聊寫此奉(闕/)山煉師永充福濟觀常住一笑置¶
<pb:KR3h0060_WYG_039-6a>¶
之　徵明頓首¶
　猶龍公道邈𤣥言吾夫子以為不可測識者而徵仲¶
　先生以筆墨追之㡬得影響此不復當以藝事目矣¶
　必焚登流眉香一銖乃可開卷壬戌十二月李日華敬¶
　題¶
　　袁安卧雪圖(時為曹瞻明得此畫/於項𤣥度因以見示)¶
趙松雪為袁道甫作卧雪圖老屋疎林意象蕭然自謂¶
頗盡其能事而龔子敬題其後乃以不畫芭蕉為欠事¶
<pb:KR3h0060_WYG_039-6b>¶
余為袁君與之臨此遂於牆角著敗蕉似有生意又益¶
以崇山峻嶺蒼松茂林庶以見孤髙拔俗之藴故不嫌¶
於贅也壬寅六月二十日徵明識¶
　　桐隂髙士圖¶
舊畫重題二十年碧梧秋色尚依然而今㸃染渾忘却¶
老去聰明不及前　子寅自南都持余舊作桐隂髙士¶
圖觀之蓋有年矣可見嵗月易增筆力易減較之於今¶
大不如前為之悵然因題一過己巳春徵明記¶
<pb:KR3h0060_WYG_039-7a>¶
清賞凝霞四十年斷痕殘墨尚依然不堪香死人琴後¶
秋色徒供韻石前　先子英年得此畫每躍然稱快後¶
義興吳二甫以白鏹一鎰求易先子笑却之余年来蹇¶
遭多故書畫鼎彞㡬不復存而此獨固守亦欲後之念¶
今猶今之念昔也因和原韻一絶崇禎戊辰改元七夕¶
立秋日懷日子砢玉記¶
　　聽玉圖¶
虛齋坐深寂涼聲送清美雜佩搖天風孤琴寫流水尋¶
<pb:KR3h0060_WYG_039-7b>¶
聲自何来蒼竿在庭圯冷然如有聲應耳相諾唯竹聲¶
良已佳吾耳亦清矣誰云聲在竹要識聽由己人清比¶
脩竹竹瘦比君子聲入心自通一物聊彼此傍人漫求¶
聲已在無聲裏不然吾自吾竹亦自竹耳雖日與竹居¶
終然藐千里請看太始音豈入箏琶耳　里中契家生¶
文徵明為貳郡程文畫并詩¶
　曹友瞻明初好古時即以此畫質先荆翁翁鑒賞不¶
　已後真贋莫别每来印正因憶當年髙君明水未第¶
<pb:KR3h0060_WYG_039-8a>¶
　弱冠時與翁相叙書畫好玩滿前質疑問難常連宵¶
　累夕彼後賢之繼起安知宗法所在乎為之撫卷三¶
　嘆戊辰長至日砢玉記¶
　　竹居(二大字為陳白陽/書文太史作圖)¶
珍重閒情在竹間幽居深鎖碧琅玕清風自解絶塵土¶
髙節還堪托嵗寒門掩夕陽容竟造詩成春雨倩誰刋¶
已知胷次清虛甚莫作尋常肉食看　徵明¶
猗猗緑竹秩秩華榱翠文洞疏秀翳堦壝白日潜照清¶
<pb:KR3h0060_WYG_039-8b>¶
風時披淡然幽獨君子之居　葆生文伯仁¶
種竹隨清况幽居逺俗氛誰知豹閹客能愛鳯團雲晚¶
徑浮清月秋牕映緑濆王猷千載興瀟洒出人羣　漳¶
餘岳岱(東/伯)¶
脩竹堂開粤水潯野情蕭散一抽簪清秋卧聽瀟湘雨¶
白日行歌翡翠林颯㳫時聞金玉奏孤髙猶見嵗寒心¶
主人自是逃虛者披閲黄庭坐茂隂　吳趨許閏¶
　右竹居卷皆吳中一時聞人為海寧王君作者王君¶
<pb:KR3h0060_WYG_039-9a>¶
　不詳為何人觀其絹素精好交無雜賓亦可尚已不¶
　知何縁流落京師震川先生得之先生雅好種竹而¶
　亦姓王亦可以為竒矣偶攜過敝寓因嘆物之得其¶
　所歸而卷中諸人震川所交㡬半時一展玩殆若為¶
　震川而設者題此以記嵗月蓋自戊子至今已三十¶
　九年又不勝存殁之感於諸公也嘉靖丙寅秋七月¶
　三橋文彭書¶
　萬厯庚辰四月晦日觀於耆英堂之東偏展玩數四¶
<pb:KR3h0060_WYG_039-9b>¶
　不能去手卷中諸名士惟徐君猶在而先兄亦仙遊¶
　八年矣因題於後以識感　茂苑文嘉書¶
　卷有汝南黄省曽撰竹居賦云海寧王侯雅崇經術¶
　其居羅以修竹五嶽山人聞而賦之詩有安陽杜璠¶
　吳下王穀祥澱峯徐𤣥度民則陽抱山人陸芝洞庭¶
　徐麟俱未及錄樂卿記¶
　　秋林泉石¶
長松落髙䕃平臯出石罅修梁不通塵幽人寄容暇散¶
<pb:KR3h0060_WYG_039-10a>¶
柔搖竒情倐在疎林下萬木疊遙岑晴湖自天瀉何處¶
得秋多凌空有虛榭　文壁¶
　　玉蘭圖¶
綽約新妝玉有輝素娥千隊雪成圍要知姑射真仙子¶
欣見霓裳試羽衣影落空堦初月冷香生别院晚風微¶
玉環飛燕元相敵笑比江梅不恨肥　奕葉靈葩别種¶
芳似舒還斂玉房房仙翹映月瑤臺迥素腕披風縞袂¶
長拭面何郎疑傅粉前身韓壽有餘香夜深香霧空濛¶
<pb:KR3h0060_WYG_039-10b>¶
處髣髴羣姬解佩璫　嘉靖辛亥二月八日訪補菴郎¶
中適庭中玉蘭盛開連日賞玩感而賦此并系以圖長¶
洲文徵明¶
　　澤蘭圖¶
草堂安得有琳琅傍案猗蘭奕葉光千里故人来解佩¶
一牕幽意自生香夣回&KR0565;月甌江逺思入風雲楚畹長¶
漸見不聞餘馥在始知身境兩相忘　近承友人寄贈¶
温蘭秋来著花甚盛因作此詩謝之適張辨之以蘭卷¶
<pb:KR3h0060_WYG_039-11a>¶
相示既為補空錄此詩於上　文璧¶
湘波平楚岫青美人羅袂障風横光風綰作騷人佩還¶
帶三閭一卷經　允明¶
　秋日辨之攜此卷索余畫見吾文師墨戲不敢援筆¶
　敬書數語歸之　丁卯陳淳謹識(楷書/)¶
一回展卷懷千古無數青峰近可招旅雁北征雲慘淡¶
漁舟南下水迢遙蒼梧帝子魂應斷空谷佳人恨未消¶
憔悴誰知吟澤畔欲傾緑醑𢠢無聊　黄雲¶
<pb:KR3h0060_WYG_039-11b>¶
别来芳迹杳難尋千里相知契結深漢館月明幽客夢¶
楚江秋盡美人心含風嫋嫋香生佩隔水悠悠思入琴¶
百卉無情自春迹不堪於此易沾巾　余嘗題文衡山¶
墨蘭寄友人今為辨之錄此時癸酉嵗九月十八日在¶
松陵舟中書湖光月色相映且與衡山方别其情不言¶
可知也陳沂¶
　　飛雲石(後有/銘)¶
正德初海虞錢氏齋中獲覯此石上鏤飛雲二字筆法¶
<pb:KR3h0060_WYG_039-12a>¶
流動雖愛之未知所自㑹石田先生適至云此為倪元¶
鎮所寳久在清祕閣中元鎮逝呉時猶攜以自隨後以¶
贈所知遂為錢氏所有吾鄉毛九疇博雅好古乃從錢¶
氏購歸復索余作圖以便展對云　徴明¶
　經年不見九逵一日獨行溪上忽爾懐思輒賦短韻¶
　并系小圖奉寄¶
簷樹扶疎帶亂鴉蕭亝只似野人家紙牕獵獵風生竹¶
土盎浮浮火宿茶日色射雲時㺯采雨絲吹雪不成花¶
<pb:KR3h0060_WYG_039-12b>¶
庭中卉物彫零盡獨有蒼松領嵗華　嘉靖二十有七¶
年七月十日徵明書¶
宛轉横岡帶逺岑梅花燦燦竹深深人家盡住蒼雲塢¶
拄杖時穿玉雪林風壑聲傳千澗雨曉山青落半湖隂¶
剛憐珂里城闉隔經嵗不聞車馬音　薄雲籠月夜微¶
茫十里松蘿一徑長草澗伏流時送響野梅藏雪暗吹¶
香&KR0115;烟突兀蒼山色逺火依稀破壁光十五年前舊遊¶
路重来蹤蹟已都忘　萬頃玻璃帶曲隈眼中圖畫自¶
<pb:KR3h0060_WYG_039-13a>¶
天開春風爛漫難忘酒落日登臨更有臺百疊蒼螺湖¶
上島千林香雪崦邊梅故人何在空馳想縹緲峰頭獨¶
自来　癸卯十月同履學文學遊洞庭西山歸而圖此¶
以記興云徵明¶
一雨垂垂春欲徂弱雲狼藉草紛敷池塘水滿魚爭躍¶
竹徑泥深鳥亂呼暝色排簷失昏旦涼聲入枕夢江湖¶
山亝十日經過斷榻得南宫水墨圖　戊午新夏雨牕¶
戲墨并題徵明¶
<pb:KR3h0060_WYG_039-13b>¶
　　千巖萬壑圖¶
尺素俄驚已數年秀巖流壑始依然感君意趣猶如昔¶
顧我聰明不及前萬壑潺湲知水競千巖青翠為山妍¶
詩中真境何容盡聊畢當年未了縁　千巖競秀萬壑¶
爭流乃余為子傳而作也子傳與予相友善每有所往¶
必方舟相與乗閒出此絹索予圖數筆興闌則止如是¶
者凡十有三年始克告成因系之以詩嘉靖己酉八月¶
徵明¶
<pb:KR3h0060_WYG_039-14a>¶
　　烹茶圖¶
嫩湯自愛魚生眼新茗還誇翠展旂穀雨江南佳節近¶
恵山泉下小船歸山人紗㡌籠頭處禪榻風花繞鬢飛¶
酒客不通塵夢醒卧看春日下松扉¶
　　文太史自題諸畫(俱七/言律)¶
東風吹春著幽谷宿雨浮烟樹新沐斜橋曲徑帶流泉¶
白日疎籬䕃濃緑晴江隔世不隔山百疊蒼螺滿茒屋¶
輸却長吟抱膝人鎮日臨磯弄晴緑　正徳丙子春三¶
<pb:KR3h0060_WYG_039-14b>¶
月徴明為啟之文學寫并題¶
郭外青烟栁帶柔洞庭西去水悠悠故人不見沙棠楫¶
燕子齊飛杜若洲日落晩風吹宿酒天寒江草喚新愁¶
佳期寂寞春如許孤負山花插滿頭　霜柯天矯蒼龍¶
精霜根蝕雨莓苔青幽人睡起日亭午坐看涼影流空¶
庭心閒無營静於洗有時清風落書几試拈秃筆寫雲¶
林一片秋光生眼底　辛亥六月七日戲筆長洲徴明¶
玲瓏蒼壁太湖姿浪蝕沙淘面面竒百穴晴窻通玉女¶
<pb:KR3h0060_WYG_039-15a>¶
一拳小石夢仇池乍逢合下南宫拜欲詠還輸白傅詞¶
便擬髙齋題列岫朝來秀色滿簷帷　右題古石圖徴¶
明¶
　　文徴仲雲峰石室圖(欵云文璧題/贈擊壤先生)¶
疎樹宿殘雨斷雲開亂山幽人住何處相憶有無閒¶
　此先君四十以前筆也雲峰石色縱横參於造化非¶
　他人可能萬厯八年五月二十七日仲子嘉識¶
　　徴仲自題山水(凡三幅/各一絶)¶
<pb:KR3h0060_WYG_039-15b>¶
雲開逺島明木落秋江冷斜日下漁梁照見獨行影¶
雨過山突兀秋清樹陸離閒情誰領畧溪上有𦭘茨¶
雨晴山逺近秋老樹參差小橋獨眺處斜陽總是詩¶
　　又落木寒泉¶
北風入空山古木翠蛟舞何處鳴天球寒泉灑飛雨¶
　　又寫竹¶
古木蒼龍影修篁碧玉枝相看兩不厭同保嵗寒姿¶
　　横塘詩意¶
<pb:KR3h0060_WYG_039-16a>¶
百疊春雲百疊山杏花三月雨班班分明記得横塘路¶
　一葉輕舟載雨還　正徳庚午春仲坐雨停雲館題畫¶
文璧¶
　花光恵崇喜用王洽潑墨法寫湘西山水極有神韻¶
　二米實祖迹之非創作也衡山公此卷蒼秀婉逸直¶
　追二衲不入南宫廡下詩筆以涪翁手腕鼓國初髙¶
　徐口頰俱可　紫雪¶
　此畫并倣燕穆之山水卷余得之梁溪華氏李翁九¶
<pb:KR3h0060_WYG_039-16b>¶
　疑過而見之鑒賞不去口因題其後云玉水¶
　　倣燕穆之山水卷(後有王雅宜/行草長幅)¶
文徵仲先生繪事從宋入李營丘燕穆之方幅小景輒¶
具百里之變貴於几端卷舒而遊趣足也此作是其倣¶
燕者王履吉古詩行草楚楚秀逸若来與畫競爽真雙¶
璧也春寒無事從玉水假過恣玩旬日意獨未飽㑹玉¶
水治入燕裝促歸囊中系此　李日華¶
　　倣李唐滄浪濯足¶
<pb:KR3h0060_WYG_039-17a>¶
飛泉百丈晝生寒古樹蒼苔過雨班何似山人多道味¶
洗心濯足自躋攀　徵明¶
盤空石壁雲難度古木蒼藤不計年最是碧山猿嘯處¶
一條飛瀑破晴烟　蔡羽¶
百丈飛泉洒面涼桃花片片㵼滄浪道人白足元無垢¶
自愛空山日月長　王寵¶
　　倣董北苑山水¶
青山隠隠水漪漪映樹蘭舟晚更移一縷茶烟衝宿鷺¶
<pb:KR3h0060_WYG_039-17b>¶
無人知是陸天隨¶
　　倣趙文敏滄浪濯足(著色絹上/楷書題欵)¶
溪上青松秀色開溪頭新水緑於苔偶然濯足臨溪上¶
矗矗芙蓉倒影来(為書記王澄甫所藏垂老食/貧因以畫易余米玉水記)¶
越来溪上雨初收茶磨山前爛漫遊斜日正臨芳草渡¶
飛花故㸃木蘭舟(此倣松雪/青緑小幅)¶
千里相思一旦逢半生心事此宵同話深不覺頻移席¶
露下庭柯月滿空　徵明為參孫作¶
<pb:KR3h0060_WYG_039-18a>¶
　文徵仲畫大類趙承㫖第微尖利耳同能不如獨勝¶
　無取絶肖似所謂魯男子學柳下恵其昌題¶
　　倣倪迂山林(二幅各/自題)¶
山寒有古意木落見清真不見倪迂叟誰能繼後塵¶
遙山過雨翠微茫疎樹離離掛夕陽飛盡晚霞人寂寂¶
虛亭無賴領秋光　戊午四月既望倣雲林子筆徵明¶
時年八十有九¶
　　燕山春景¶
<pb:KR3h0060_WYG_039-18b>¶
燕山二月已春酣宫柳霏微水映藍屋角疎花紅自好¶
相看終不是江南　甲申晦日鄭正叔偶訪小亝坐語¶
家山風物寫此寄意徵明¶
　　古木幽居圖¶
古木隂隂山逕迴雨深門巷長蒼苔不嫌寂寞無車馬¶
時有幽人問字来　雨中承克承過訪山房寫此奉贈¶
癸卯六月二日徵明¶
　　古木髙逸圖(文璧/欵)¶
<pb:KR3h0060_WYG_039-19a>¶
春風著柳弄鵝黄宿雨膏原細草香莫怪幽人坐忘去¶
逺山偏自稱斜陽　余又有泉石髙閒圖欵云嘉靖壬¶
子九月既望徵明寫時年八十有三¶
　　碧梧髙士圖¶
漠漠疎桐灑面涼濺濺寒玉潄迴塘馬蹄不到清隂寂¶
始覺空山白日長　孔周經時不見因想髙勝居然在¶
懷因寫碧梧髙士圖并小詩寄意徵明¶
　　河梁話别圖¶
<pb:KR3h0060_WYG_039-19b>¶
泣别河梁恨未銷歸心惻惻渾天遙李陵若論興亡事¶
誰識蘇卿是久要　徵明¶
落盡旄頭信義全剛腸㡬度茹羊羶雁書不與蘇卿便¶
啼血東歸化杜鵑(右題蘇武/别李陵圖)　崑山黄雲¶
鐵石心寧隨境改君臣義自與天通忠懷慷慨操窮節¶
一任時窮道不窮　瑯琊王世貞¶
　　明皇夜遊圖¶
隔花雕輦度輕雷御酒初𫝊鳯管催别勅梨園千妓女¶
<pb:KR3h0060_WYG_039-20a>¶
月中齊唱紫雲回¶
　　昭君圖¶
琵琶彈淚翠眉顰白草黄花暗塞塵幾度穹廬明月夜¶
夣魂猶憶漢宫春¶
　卷後有尤鳯丘按傳布景更艷異奪目(國潤/識)¶
　　洛神圖(掛幅/)¶
先内翰畫洛神倣龍眠居士筆嘉靖庚辰年作也至萬¶
厯甲戌秋補書賦於上　仲子嘉¶
<pb:KR3h0060_WYG_039-20b>¶
　文徵仲白描宓妃雅得神光離合之趣而休承書亦¶
　儀靜體閒洵稱合作繡水汪氏鑒藏¶
　　文太史自題山水諸幅(俱七/言絶)¶
三月江南欲暮春緑隂照水玉&KR0639;&KR0639;自憐身在奔馳地¶
空羡𦭘亭共坐人(春幅/)¶
斜橋曲徑帶流水疎樹平臯䕃濃綠輸却長吟抱膝人¶
鎮日臨磯弄寒玉(夏幅/)¶
髙樹扶疎弄夕暉秋光欲上野人衣尋行覔得空山句¶
<pb:KR3h0060_WYG_039-21a>¶
獨繞溪橋看竹歸(秋幅/)¶
雲樹埋踪鳥絶飛空江蓑笠弄寒絲良工妙得竹中趣¶
故寫愚溪獨釣詩(冬幅/)¶
山中習靜避紅塵朝夕惟於木石親昨日渡頭春忽到¶
東風緑水又&KR0639;&KR0639;¶
萬樹千花盡放春逺峰个个玉嶙峋溪南䇿杖来遊者¶
不是山隂雪後人¶
曉山經雨洗青螺春水連天漾碧波此景此時誰㑹得¶
<pb:KR3h0060_WYG_039-21b>¶
扁舟行處賞心多¶
水繞山迴石路深幽懷都付膝前琴春来多謝垂楊柳¶
分得溪亭半榻隂¶
青山隠隠遮書屋緑樹隂隂覆釣船好似江南春欲暮¶
嫩寒微雨落花天¶
狼藉春風花事休凄涼啼鴂景深幽空山雨過人蹤少¶
寂寂孤村水自流¶
玉虹千丈落潺湲石壁巖巖擁翠鬟料得兩翁勞應接¶
<pb:KR3h0060_WYG_039-22a>¶
耳中流水眼中山¶
小樓終日雨潺潺坐見城西雨裏山獨放扁舟湖上去¶
空濛烟嶼有無間¶
倪迂筆法類荆關㸃染烟巒杳靄間我亦年来有迂癖¶
時時閒寫郭西山¶
平生最愛雲林子能寫江南雨後山我亦雨中聊㸃染¶
隔江山色有無間(一作休承詩/隔江為疎林)¶
一重山崦一重溪猶有人家住水西行過小橋回首望¶
<pb:KR3h0060_WYG_039-22b>¶
焙茶烟上午雞啼¶
桐花半落東風軟山雨全收白晝長寂寂溪亭人不到¶
鴨頭春漲緑波香¶
亭下林隂掃不開庭前山色翠成堆日長自有讀書趣¶
何用紛紛車馬来¶
髙樹隂隂翠葢長雨餘新水漲迴塘何人得似山中叟¶
對語溪頭五月涼(嘉靖庚子仲夏望日/寫於玉蘭堂  徵明)¶
城居六月馬蹄忙日射流塵四散黄誰似溪山開草閣¶
<pb:KR3h0060_WYG_039-23a>¶
四簷風雨一牕涼¶
松隂寂寂清於水草色茸茸軟似裀六月城居如坐甑¶
水邊輸與納涼人¶
隂隂灌木壓虛簷六月林亭意爽然百疊烟霞開絶壑¶
一牕風雨聽飛泉¶
隂隂夏木水平溪黄鳥飛来不住啼南畝已畊心緒靜¶
看山斜倚曲闌西¶
積雨初收消夏灣緑蘿吹雪覆潺湲何當湖上垂雙足¶
<pb:KR3h0060_WYG_039-23b>¶
俯看清流仰看山¶
髙林雨過白烟生風動疎隂漏日明午困欲眠書在手¶
紫薇花底拂桃笙¶
潭潭虛閣帶灣碕山木蒼蒼結夏幃最是晩&KR0565;詩思就¶
滿牕晴瀑雨飛飛¶
長林結暝晝生寒坐愛虛亭帶淺灘吟就夕陽詩未就¶
碧雲千疊上欄杆¶
雨晴飛瀑寫潺湲地拔蒼松生晝寒詩思攪人眠不得¶
<pb:KR3h0060_WYG_039-24a>¶
起臨虛閣弄漁竿¶
斜陽曲徑帶流水疎樹平臯䕃濃緑輸却長吟抱膝翁¶
鎮日臨流弄寒玉¶
草堂斜覆松隂底牕外青山雲外水扁舟何處未歸来¶
無數沙鷗落前渚¶
草堂無用設籬門賸有清隂隔世塵一路溪山歸路永¶
斜陽照見獨行人¶
雲罨遙空露碧巔涼聲風激半空泉憶曽倚醉包山下¶
<pb:KR3h0060_WYG_039-24b>¶
萬木圍簷聽雨眠¶
茗杯書卷意蕭然燈火微明夜未眠竹樹雨收殘月出¶
清聲涼影滿牕前¶
風激飛藤葉亂流寒沙渺渺水悠悠碧烟半嶺斜陽淡¶
滿目青山一片秋¶
清溪汩汩帶遙灘過雨青山落照間三里漁梁歸路近¶
竹西茒屋未曾關(過荆溪舟/中貽友)¶
謖謖松風灝碧川髙人蹤跡在漁船一痕斜日青山外¶
<pb:KR3h0060_WYG_039-25a>¶
萬頃晴波白鳥前¶
蒼松落落帶滄灣秋在丹楓夕照間料得詩翁勞應接¶
耳中流水眼中山(與前首/有異)¶
蒼山隠隠樹重重𦭘屋秋驚半落楓願我知音成逺訪¶
蹇驢不憚路西東¶
漠漠空江水見沙寒原日落樹交加幽人索莫詩難就¶
停棹閒看繞樹鴉¶
小蹇衝風引步遲忍寒偏稱覔新詩箇中别有難言處¶
<pb:KR3h0060_WYG_039-25b>¶
只許當年鄭五知¶
小蹇衝風引步遲風融觸眼總新詩千山圍玉天開畫¶
此意惟應鄭五知(又雪景一幅詩/句前後相同)¶
宻樹縁山凍不分天垂暮色轉氤氲山童貰酒歸何處¶
雪壓茒簷有隠君¶
城中塵土三千文何似兩翁麋鹿蹤隔浦秋山供一笑¶
離離自映夕陽紅¶
扁舟自有江湖興眼底何人得此閒我亦世間求靜者¶
<pb:KR3h0060_WYG_039-26a>¶
久攖塵夢負青山¶
倚空石壁開蒼雪映水髙柯舞翠蛟記取江南竒絶處¶
石湖西畔獨平橈¶
雨歇風清棹一横微吟自愛晚湖平夕陽西下山千疊¶
木落空山生逺情　此先待詔小筆仲子既為鑒定復¶
書此詩甲戌七月嘉識¶
　　文衡山自題花鳥四幀¶
錦雲零落楚江空翡翠翎邊夕照紅愁絶蘭橈烟水外¶
<pb:KR3h0060_WYG_039-26b>¶
秋香吹老一灘風(蓮房/翠禽)¶
習習春風上苑回一枝先傍曲江開莫嫌花氣能薰客¶
自有鶯聲喚醒来(杏花/黄鸝)¶
樷樷花色映霞妝西域移来種自芳幽賞不知春已去¶
尚聞埜雀噪斜陽(薔薇/麻雀)¶
絶艷清芬名自竒相看總是嵗寒姿山禽應惜栖能穏¶
兩兩飛来借一枝(茶梅/雙禽)¶
　　杏花雙鳩圖(余得之髙明水後/為姚汝為易去)¶
<pb:KR3h0060_WYG_039-27a>¶
别院花飛雨乍晴暖風吹日困人情不知春色来多少¶
試聽雙栖好鳥聲(雖著色而㸃綴/如生神品也)¶
　　小院秋葵圖¶
菊棠荏苒紫羅裏秋日溶溶小院東零落萬紅炎景盡¶
獨垂舞袖向西風　徵明畫¶
栗玉姿偏瑩鵝黄色未深已誇能衞足復道解傾心¶
穀祥¶
緑剪㕘差帶丹傾子細霞一番秋色起髙日映葵花¶
<pb:KR3h0060_WYG_039-27b>¶
顧聞¶
　　又自題寫生諸幅¶
雪片經春猶未消一庭寒玉逗清宵無端幽夢尋芳信¶
香艷紛披意自嬌　畫梅¶
淵明老去不憂貧醉擷金莖滿意春却笑微花何幸㑹¶
至今珍重為斯人　墨菊¶
透紙離離見墨花細香團玉見霜華江南五月炎無柰¶
别有涼風屬畫家　又¶
<pb:KR3h0060_WYG_039-28a>¶
未論搖月堪為佩若使凌波直欲仙香夢攪人眠不得¶
為君親賦返魂篇　徵明畫水仙并詩¶
　一片行雲隨碧波幻成玉質映江沱天風乍拂河津¶
　帶明月將搖溪上珂　師道題¶
葉颭東風翠帶斜白雲根底茁紅芽山中誰得稱君子¶
滿地無名野草花　冩蘭¶
纎纎小雨作輕寒最好疎篁帶雨看正是美人無俗韻¶
清風徐洒碧琅玕　雨中祿之攜松雪畫蘭竹過訪即¶
<pb:KR3h0060_WYG_039-28b>¶
為作此徵明時年八十有一¶
淡墨淋漓粉節香清風髣髴見瀟湘一般紅杏沾恩澤¶
别有濃隂蓋草堂　竹枝¶
白石巖巖封翠苔喬柯落落委茫莱旁人莫作支離看¶
猶是明堂有用材　古木¶
　　故里讀書圖(一作還/家誌喜)¶
緑樹成隂逕有苔園廬無恙客歸来清朝自是容疎懶¶
明主何曽棄不才井壑豈無投老地烟霞常䕶讀書臺¶
<pb:KR3h0060_WYG_039-29a>¶
石湖東畔横塘路多少山花待我開　徵明¶
　　春田白社圖¶
悠然白髪對青山輕健懸車十載前時㑹故人修白社¶
不忘初業課春田老翁自是先朝舊遺愛猶為逺郡𫝊¶
莫為有才施不盡只將閒散博長年¶
　　西齋話舊圖¶
木葉蕭蕭夜有霜清言欵欵酒盈觴碧牕重剪西風燭¶
白髮還聫舊雨牀秋水不嫌交誼淡寒更何似故情長¶
<pb:KR3h0060_WYG_039-29b>¶
不堪又作明朝别次第鄰雞過短牆　嘉靖甲午臘月¶
四日訪從龍先生留宿西齋時與從龍别久秉燭話舊¶
不覺漏下四十刻賦此寄情并系小圖如此　徵明¶
　　陸五湖題衡山畫¶
溪流添水急樹色著寒深雨歇雲歸壑微茫見逺岑¶
　　又¶
院落溶溶夜色微月華偏與淨妝宜難明緑樹枝頭雪¶
且續梅花夣裏詩　師道¶
<pb:KR3h0060_WYG_039-30a>¶
　　彭孔嘉題衡山秋林獨釣圖¶
策策霜林映水丹重重雲岫鎖輕寒西風斜日空江暮¶
無限秋光屬釣竿　彭年¶
　　周公瑕題徵仲畫¶
逺樹汀洲陣勢分風嘹月唳不堪聞扁舟多少天涯客¶
腸斷鄉關又夕曛　天球¶
　　李君寔題老文壽山福海圖(重青緑山水大幅/題時為余壽人)¶
一抹拖藍泰岱東虬枝拂斗掛桑弓銀河帶繞三三曲¶
<pb:KR3h0060_WYG_039-30b>¶
蓮嶺冠攅六六峰功業濟時膚寸雨文華蓋代駕梁虹¶
海山秀色應無限攬取岡陵祝上公　日華¶
　　祝京兆允明題畫(余有枝山義犬記即圖其/狀殊肖故知書畫合一也)¶
吟詩寫畫似參禪不向他人被裏眠生公堂前㸃頭石¶
天平山上白雲泉¶
秋浸巨區天地寒老崖垂脚怒龍蟠仙人夜半騎龍去¶
木客潜窺古竈丹¶
雲母薄梳青石髪水花肥㸃碧荷錢樹根一坐雲山老¶
<pb:KR3h0060_WYG_039-31a>¶
不許時人問嵗年¶
寒光交逗眼蒼然半夜人間别有天想得非仙亦非鬼¶
四山風雨擁孤眠¶
　　枝山題仙女圖¶
阿房宫裏傾城質太華峰頭出世身澗草巖花為服食¶
山雲水月是精神相逢記得同遊日一笑不知何處春¶
却為龜臺侍下許東華還有女仙人¶
　　六如居士題周東邨畫¶
<pb:KR3h0060_WYG_039-31b>¶
鯉魚風急繫輕舟兩岸寒山宿雨收一抺斜陽歸雁盡¶
白蘋紅蓼野塘秋　唐寅題¶
　周舜卿繪事余有竹溪秋色寒林讀易濠樂等圖谿¶
　山淹潤草木華滋人物閒雅生色殆入宋人之室但¶
　俱乏題語不似勝國以来諸名碩王肯堂曰唐子畏¶
　畫多周臣筆要在巨眼别之子畏師周臣而青於藍¶
　雅俗之别也或問周畫何以俗曰祇少得唐生數卷¶
　書耳是論覺太過焉王伯穀云東邨畫山水人物峽¶
<pb:KR3h0060_WYG_039-32a>¶
　深嵐厚古面竒妝蒼蒼之色一時稱為作者若夫蕭¶
　寂之風逺淡之趣非其所諳斯言也庶乎近之天啟¶
　丁卯冬有芒氏樂卿父雪牕漫筆¶
十畝芳園帶野堂白頭兄弟喜相將池塘入夣生春草¶
風雨淹情接夜牀並集原鴒如有戀交花荆樹正吹香¶
百年樂事真堪羡為賦斯干第一章　大參正齋先生¶
與其弟國聲友愛甚篤家有二宜園頗極游觀之勝余¶
為作圖併係拙句如右嘉靖庚寅正月既望文徵明識¶
<pb:KR3h0060_WYG_039-32b>¶
　¶
　¶
　¶
　¶
　¶
　¶
　¶
　珊瑚網卷三十九¶
