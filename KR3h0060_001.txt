# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:51.676398
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷一
<pb:KR3h0060_WYG_001-1a>¶
欽定四庫全書¶
　珊瑚網卷一¶
　　　　　　　　　　　　明　汪砢玉　撰¶
　法書題跋¶
　　魏太傳鍾繇戎輅宣示帖真蹟(有宣和政和雙龍/小璽米董諸印)¶
臣繇言戎路兼行履險冐寒臣以無任不獲扈從企仰¶
懸情無有寧舍即日長史逯(音/録)充宣示令命云云建安¶
廿四年閠月九日南蕃東武亭侯臣繇上¶
<pb:KR3h0060_WYG_001-1b>¶
　御府所蔵魏鍾繇宣示帖淳祐十一年嵗在辛亥至¶
　朔同日裝池松題記　俞松印章¶
　尚書宣示已入閣帖薦季直表亦鐫華氏真賞齋矣¶
　此則宣示戎輅真跡為吾禾項氏所蔵是宣示有二¶
　種也遂昌鄭元佑以戎路作戎輅世遂名戎輅帖耳¶
　余考廣川書跋以昔人辨鍾元常書謂字細畫短而¶
　逸少學此書最勝處得于勢巧形密然則察真偽者¶
　當求之此其失於勁密者可遥知其偽也賀表畫䟽¶
<pb:KR3h0060_WYG_001-2a>¶
　體枝鋒露筋絶不復結字此决非元常之為也永叔嘗¶
　辨此謂建安二十四年九月關侯未亡不應先作此¶
　表論辨如此然鄭遂昌以成侯戎輅表楷法傳世為¶
　不可及又以季直表其法度與戎輅無少異今三帖¶
　具存鑒别自在惟是墨本為閏月九日非九月也或¶
　誤以九日作九月抑閏在冬㨗時耶有識者宜詳辨¶
　之　嘉禾龍惕子汪砢玉鑒於城南之蓮登草堂¶
　　晉右將軍王羲之敬和帖¶
<pb:KR3h0060_WYG_001-2b>¶
想清和士人佳也此平安安石過停數日日無為樂益¶
増想想孔長史安善足下令知問累有書也足下入年¶
衰得俱還不思遲以日為嵗¶
　元素將還翰苑子瞻欲赴髙密與寳臣來同遊法㑹¶
　至言師舍同觀熙寧七年九月十七日題¶
　元祐四年七月廿五日復至法㑹言公化去已七年¶
　矣見其小師微惘然如夢耳　子瞻書¶
　熙寧八年八月朔過雪峯謁言師觀此帖莆陽蔡元¶
<pb:KR3h0060_WYG_001-3a>¶
　度隴西李無悔寺僧潛聖¶
　微上人自西菴攜過山林因得一觀　襄陽米黻甲¶
　子三月十九日¶
　泥金籖題宋御府秘藏有宣和政和印¶
　　王右軍思想帖真蹟¶
羲之頓首不復見君甚有思想得告慰之故吾乏氣兼¶
以㿃下憂深不佳尅面王羲之頓首¶
　大徳二年二月廿三日霍肅清臣周宻公謹郭天錫¶
<pb:KR3h0060_WYG_001-3b>¶
　佑之張伯淳師道亷希貢端甫馬昫徳昌喬簣成仲¶
　山楊肯堂子構李衎仲賔王芝子慶趙孟頫子昂鄧¶
　文原善之集鮮于伯機池上佑之出右軍思想帖真¶
　蹟有龍跳天門虎卧鳳闕之勢觀者無不咨嗟歎賞¶
　神物之難遇也　孟頫書(小楷/)¶
　右軍真蹟世所罕見此思想帖與余舊蔵平安帖行¶
　筆墨色畧同皆竒蹟也平安帖有米海嶽簽題此帖¶
　無簽題而有趙魏公跋秉同觀者自霍清臣而下凡¶
<pb:KR3h0060_WYG_001-4a>¶
　十有三人皆鑒賞名家咸咨嗟歎賞神物之難遇如¶
　此余何幸得附名其後哉　嘉靖丁巳冬十一月十¶
　又三日長洲文徴明題時年八十有八¶
　　王右軍此事帖(明昌御鑒睿山谷/道人黄長  印)¶
比有此事以與卿共事毎思不以法和欲不可長¶
　右軍瀟洒更清真落筆奔騰思入神裹鮓若能長住¶
　世子鸞未必可驚人蒼藤古木千年意野草閒花幾¶
　日春書法不傳今已久楮君毛頴向誰陳　掲徯斯¶
<pb:KR3h0060_WYG_001-4b>¶
　拜題¶
　黄伯思辨帖文精别毛髪理析毫釐華光禄尚古嘗¶
　刋其所著行于時今收王帖片掌必有見于中耳昔¶
　人相馬妙盡神凝驪黄為别者未必良工也余何能¶
　為言　唐寅¶
　　王右軍二謝帖¶
二謝書云即以七日大斂冥冥永畢不獲親臨見痛恨¶
深至也無復己巳武妹修載在道終始永絶道婦等一¶
<pb:KR3h0060_WYG_001-5a>¶
旦哀窮並不可居處言此悲切倍劇常情諸不能自任¶
未遂面縁撫念何已不一一羲之頓首¶
　熙寧九年十一月十四日趙抃閲越州清思堂之西¶
　至樂齋觀¶
　右軍真蹟近世漸少觀二帖紙扎尚完殊可愛也案¶
　貞觀日録洎淳化法帖皆不收此豈當時為好事者¶
　秘蔵不出耶　熙寧丙辰冬至日丹陽蘇頌子容餘¶
　杭郡西閣題¶
<pb:KR3h0060_WYG_001-5b>¶
　假守徐師回丁巳仲春十日覽之　郡倅朱正民同¶
　觀¶
　熙寧九年七月六日書　㑹稽關景暉¶
　存中熙寧九年五月廿五日三司北軒觀¶
　華陽王仲修觀(丙辰仲/夏旦日)¶
　清河崔彦博唐公元豐乙丑五月望日觀于西安縣¶
　東齋¶
　朝議大夫致仕何昌世元祐二年八月十七日觀衢¶
<pb:KR3h0060_WYG_001-6a>¶
　州衙之大㕔¶
　武夷范鏜觀元祐二年八月十有七日三衢龜峯㕔¶
　筆¶
　右軍書法萬世所宗昔人稱歐虞之體謂如壯士美¶
　人者但能精于一偏尚且傳之後代而况得其全者¶
　哉是知此字當使好事寳之也　元豐乙丑五月望¶
　日西安縣齋丹陽崔希仲徳舉題　東陽鄭汝言無¶
　伐同觀¶
<pb:KR3h0060_WYG_001-6b>¶
　貞觀尤愛右軍書訪求殆盡其後并葬昭陵今所存¶
　法帖人謂皆哀疚之間故不復進上得傳于後豈其¶
　然乎此書亦然又法帖之所遺也當用文錦玉軸重¶
　裝以遺子孫寳之　海陵曹輔子方信安郡齋書¶
　曹使君借觀出示通守郭庭誨與觀者五人林師醇¶
　醇仲余廙肅之梁秉文憲古林季淵萬宗葉常權之¶
　紹聖五年三月二十日¶
　元符二年季秋九月鄭子猶出此帖于滎陽尉舍以¶
<pb:KR3h0060_WYG_001-7a>¶
　示余因得以觀右軍筆畫之妙第有嘉歎而已　吳¶
　興劉欽止繩祖書¶
　樂安李炳崇寧元年十二月初九日滎陽澤思軒敬¶
　觀¶
　張子和髙適正梁濟道李海叔毋仲山同觀于陳留¶
　大觀元年五月廿五日¶
　此右軍二謝帖結構踈緩紙弊墨渝了無晉人風度¶
　迨後人贋本宋諸公之題俱佳恐非原帖余嘗見黄¶
<pb:KR3h0060_WYG_001-7b>¶
　素上眠食帖用章草後趙文敏公題識亦用章草又¶
　月半帖惜縑素殘裂不害為神品偶録此帖因并及¶
　之　墨林項元汴¶
　　王右軍瞻近帖墨蹟(在硬黄/紙上)¶
右羲之瞻近帖行書之狎隣于草者也典午沖靚放曠¶
之風烏衣諸王富貴居養之素藹然見豪楮間宜其名¶
百世也第宋淳化宣和蒐羅晉帖靡遺此帖獨不見有¶
所表識豈非金源得宋故物易故以新而然歟明昌七¶
<pb:KR3h0060_WYG_001-8a>¶
印籖帖金書全倣宣和其篆籀朱法精粗不侔後世瞭¶
若在目假令當時不相師法政未為失觀辨章良公成¶
甫家清玩見右軍之真蹟二帖當亞快雪　至正丁酉¶
閏月己未廬陵歐陽𤣥識¶
余居秘府時閲歴晉諸名家帖而右軍羣昆季居多荷¶
華裏鮓神俊天出評者至以龍跳天門虎卧鳯闕褒之信¶
不誣矣此帖骨相益豐豈操觚時在來禽喜色之前耶¶
不見賞於徽宗而見珍于完顔臨風撫卷足為世道一¶
<pb:KR3h0060_WYG_001-8b>¶
嘅　前翰林孫&KR0034;¶
都昌宋天章嘗示余獻之鄱陽帖毎憾其絹素未古此¶
帖與金華宋仲珩所收周益公家喜色帖紙墨相類筆¶
法精妙真可無疑良金美玉可得而此卷不可得寳之¶
寳之　丙寅夏日孟夏鄱陽劉昺¶
　　晉右將軍王羲之毎思帖¶
右軍瀟灑更清真落筆奔騰思入神裹鮓若能長住世¶
子鸞未必可驚人蒼藤古木千年意野草閒花幾日春¶
<pb:KR3h0060_WYG_001-9a>¶
書法不傳今已久楮君毛頴向誰陳　掲徯斯拜題(重/)¶
黄伯思辨帖文精别毛髪理析毫釐華光禄尚古嘗刋¶
其所著行于時今收王帖片掌必有見于中耳昔人相¶
馬妙盡神凝驪黄為别者未必良工也余何能為言¶
唐寅(重/)¶
　南濠都穆觀於松陵史氏淡心齋¶
　墨林主人項元汴用價五十金得于無錫安氏時隆¶
　慶三年八月朔日　飫字號(前敬和帖子京/定價三百金)¶
<pb:KR3h0060_WYG_001-9b>¶
　　二王行穰中秋兩帖¶
萬厯戊午于吳江周敏仲舟中獲觀右軍行穰帖止存¶
二行約二十餘字在黄麻紙上書法精彩異常惜無前¶
賢跋後項子京自敘數行董𤣥宰題云此帖所至處常¶
有青雲覆其上但肉眼自不見耳又大令十二月帖截¶
中秋三行紙色與行穰相似書法遒宻亦無跋語𤣥宰¶
題數行後書君家子敬十六字氣壓鄴侯三萬籖　繡¶
里汪砢玉識於潄六齋¶
<pb:KR3h0060_WYG_001-10a>¶
　　王大令送梨帖真蹟¶
子敬後幾百年而為柳誠懸誠懸又幾百年而為文與¶
可前者紙渝故當墨敝後者筆近乃宜色鮮然而墨色濃¶
淡文不及柳柳不及王前後幾如倒置乃知古今人不¶
相及非獨用筆用墨亦然仲將之墨一㸃如漆吾不得¶
而見也幸有子敬片楮在持是以觀凡稱右軍墨蹟墨¶
瀋昏淡者皆贗品也　王世懋¶
　　晉桓大司馬旱燥帖(楮/上)¶
<pb:KR3h0060_WYG_001-10b>¶
臣温言今東道地梁間又旱燥殊艱難人力可速而於¶
公松為美謂不在便台臣温言¶
　右旱燥帖晉臣温手蹟字法淳古無俗韵亦一代佳¶
　札臣之事君以忠而已非貴于虚拘苛禮也古者奏¶
　事乃用親札而不以繁文盡恭蓋君臣之義同父子¶
　各無所疑通其情實之為美於温此帖可以見　紹¶
　興戊午四月初四日臣米友仁恭題¶
　　謝康樂古詩帖¶
<pb:KR3h0060_WYG_001-11a>¶
東明九芝蓋北燭五雲車飄颻入倒景出没上煙霞春¶
泉下玉雷青鳥向金華漢帝㸔桃核齊侯問棘花(集作/棗花)¶
應逐上元酒(集作上元/應送酒)同來訪蔡家¶
北闕臨丹水(丹集/作𤣥)南宫生絳雲(生集/作坐)龍泥印玉簡(作/策)大¶
火鍊真文(大集/作天)上元風雨散中天歌吹分虚駕千尋上¶
空香萬里聞(右二首見&KR0067;/信集步虚詞)¶
　　謝靈運王子晉贊¶
淑質非不麗難以之百年儲宫非不貴豈若上登天王¶
<pb:KR3h0060_WYG_001-11b>¶
子愛清曠區中實囂諠既見浮丘公(既集/作異)與爾共紛繙¶
(集作/繽翻)¶
　　簷下一老公(集作/翁)四五少年贊¶
衡山采藥人路迷糧亦絶忽過巖下坐正見相對說一¶
老四五少仙隱不可别其書非世教其人既賢哲(既作/必)¶
　伯英妙迹永絶之後隋唐能書者論草聖惟言永禪¶
　師張長史而已今觀此卷始知元氣在天壤間代不乏¶
　人但藝有専兼流傳有顯晦耳豈謝公以佳詩雅韵¶
<pb:KR3h0060_WYG_001-12a>¶
　掩其書名耶况宣和宸翰内外僉題玉璽於軸幹皆¶
　全譜中論評又極備推奬慶仰神物感惠難勝值而¶
　有之此生之倖㑹也不媿惡拙僭書卷末時至正庚¶
　午蕤賔節日前翰林國史院檢閲官滎僧肇薫香敬¶
　題¶
　右題中已極詳備如此余又嘗見宋嘉祐年不全拓¶
　墨本亦以為臨川内史謝康樂所書妙入神品今幸¶
　獲覩真跡殆不虛語筆勢縱逸使人真有凌雲之想¶
<pb:KR3h0060_WYG_001-12b>¶
　書於五色箋上其箋大不盈尺上有五代以前印璽¶
　為庸人擦去可惜裝背錯序細尋繹之方能成章第¶
　前二篇見近世所刋六朝人詩庾信集味其詞氣頗¶
　不類謝公為可疑深媿淺陋不能考訂以破數百年¶
　之惑而使妙蹟不遇知音悲夫　墨林子項元汴¶
　　梁摹樂毅論真蹟¶
余所見樂毅論宋搨本及唐貞觀摹真蹟二本皆無付¶
官奴三字獨此有之初甚完好聞吳氏購時主人故漫¶
<pb:KR3h0060_WYG_001-13a>¶
之殊可惋惜智永跋所云梁世摹出天下珍之即此帖¶
自余定為梁摹以俟知者　董其昌觀并題¶
唐人雙鈎稱為絶詣余往亦嘗見鍾太傅薦季直表與¶
右軍快雪時晴諸帖時不免有滯膩處獨此樂毅論筆¶
勢流麗神彩煥發無異書者非工書家又非不問嵗月¶
必逼古人安能為此即使右軍復生當為撫掌矣　毘¶
陵唐鶴徴¶
余生平好古所見法書頗多海内所藏真楷惟韓宗伯¶
<pb:KR3h0060_WYG_001-13b>¶
家有墨蹟樂毅論韓長公攜都門毎過官舍必出一玩¶
較之余蔵者字稍大賈亦貴重余此卷已著蘭亭考米¶
友仁跋乃米元章所蔵之物梁摹樂毅論為正書第一¶
其卷有異朱僧權鑒賞紹興印信又有米氏印章非此¶
卷而何不知何幸得落余手王太史宇泰多方欲得之¶
余實不能割舍借摹入石雖曰刻成與餘清齋石刻差¶
别逺絶此卷在余所蔵三十載尚未盡知深奥處偶病¶
間細閲數次神彩煥發而肥瘦相停余年六十有一方¶
<pb:KR3h0060_WYG_001-14a>¶
真知其妙也宋搨本余有至佳者安能與此卷比論真¶
稀世之物非千金不可輕棄也當同定武蘭亭行書第¶
一並傳此二卷真是性命可輕至寳是寳餘清齋有此¶
藏書之願足矣子子孫孫宜世守不負余生平苦心蹤¶
跡海内竒品也　餘清齋主人吳廷敬題¶
昔人書估以雙鈎廓填為下真蹟一等樂毅論是王右¶
軍正書第一而此卷鋒鎩精到神明邁逸與墨蹟無異¶
不意垂老覩此罕物天啓初同錢宫諭觀褚河南真蹟¶
<pb:KR3h0060_WYG_001-14b>¶
于吳蹇叔家以為妙絶然字稍大當知此更為逼真矣¶
連叔持示余西湖僧舍命顓兒嚮搨一過書而歸之　崇¶
禎戊寅小暑偈菴道人陳嘉燧書¶
　濟南邢侗二跋已刻餘清齋法帖内故不贅入時崇¶
　禎己卯夏仲項氏出此帖索價六十金較吳江村定¶
　值三百鎰亷矣恨乏阿堵僅留覽數日(玉/記)¶
　　唐馮承素臨本樂毅論(在黄麻紙/上摺表)¶
右搨本樂毅論是貞觀十二年四月九日勅内出樂毅¶
<pb:KR3h0060_WYG_001-15a>¶
論是王右軍真蹟令將仕郎直𢎞文館馮承素模寫賜¶
司空趙國公長孫無忌開府儀同三司尚書左僕射梁¶
國公房𤣥齡特進尚書左僕射申國公髙士亷吏部尚¶
書侯君集特進鄭國公魏徴侍中䕶軍安徳郡開國公¶
楊師道等六人於是在外乃有六本並筆勢精妙備盡¶
楷則也¶
彦逺家有馮承素蘭亭元和十三年詔取進書畫遂入¶
内今有承素樂毅論在並有太宗手批在後　張彦逺¶
<pb:KR3h0060_WYG_001-15b>¶
記¶
　隆慶三年元旦焚香盥手謹觀文彭夀承甫記¶
　是日有禁不得賀節明窗凈几展玩數日甚樂甚樂¶
　再觀索㓜安出師帖頌蓋天地間二寳也　文彭再¶
　記¶
　山谷老人論書要字中有筆此帖近之然非有研臼¶
　筆簏者不足以知此　隆慶己巳春日從三橋寓齋¶
　攜歸諦觀因題其後歸之建業胡汝嘉記事¶
<pb:KR3h0060_WYG_001-16a>¶
　　唐模蘭亭墨蹟¶
長樂許將熙丙辰孟冬開封府西亝閲　喬氏簣成¶
中山甫印¶
臨川王安禮黄慶基同閲元豐庚申閏月十日¶
至元甲午三月廿日巴西鄧文原觀¶
唐模蘭亭余見凡三本其一在宜興吳氏後有宋初諸¶
名公題語李范菴毎過荆溪必求一觀今其子孫亦不¶
輕出示人其一蔵吳中陳緝熙氏當時已刻石傳世陳¶
<pb:KR3h0060_WYG_001-16b>¶
好鈎摹遂搨數本亂真而又分散諸跋為可惜耳其三¶
即此神龍本也嘉靖初豐考功存禮常手摹使章正甫¶
刻石于烏鎮王氏然予未見真蹟惟孫鳴岐抄得郭祐¶
之詩跋鮮于伯機長句毎誦二詩慨然欲思一見而不¶
可得蓋往來予懐者五十餘年矣今子京項君以重價¶
購于王氏遂令人持至呉中索余題語因得縱觀以償¶
夙昔之願若其摹搨之精鈎填之妙信非馮承素諸公¶
不能也子京好古博雅精於鑒賞嗜古人法書如嗜飲¶
<pb:KR3h0060_WYG_001-17a>¶
食毎得竒書不復論價故東南名跡多歸之然所蓄雖¶
多吾又知其不能出此卷之上也　萬厯丁丑孟秋七¶
月三日茂苑文嘉書¶
朱光裔李之儀觀元豐五年三月二十七日¶
李柜王景通同觀戊戌七日¶
元豐四年孟春十日又同張保清馮澤縱觀文安王景¶
修題¶
仇伯玉朱光庭石蒼舒觀元豐五年四月廿八日¶
<pb:KR3h0060_WYG_001-17b>¶
定武舊帖在人間者如晨星矣此又落落若啓明者耶¶
元貞元年夏六月僕將歸吳興叔亮内翰以此卷求是¶
正為鑒定如右甲寅日甲寅人趙孟頫書¶
右唐賢摹晉右軍蘭亭宴集敘字法秀逸墨彩艷發竒¶
麗超絶動心駭目此定是唐太宗朝供奉搨書人直𢎞¶
文館馮承素等奉聖㫖于蘭亭真跡上雙鈎所摹與米¶
元章購于蘇才翁家褚河南檢校搨賜本張氏石刻對¶
之更無少異米老論精妙數字皆具有之毫鋩轉摺纎¶
<pb:KR3h0060_WYG_001-18a>¶
微備盡下真蹟一等予家舊藏趙模搨本雖結體間有¶
小異而義類良是然各有絶勝處要之俱是一時名手¶
摹書前後二小半印神龍二字即唐中宗年號貞觀中¶
太宗自書貞觀二字成二小印開元中明皇自書開元¶
二字作一小印神龍中中宗亦書神龍二字為一小印¶
此印在貞觀後開元前是御府印書者張彦逺名畫記¶
唐貞觀開元書印及晉宋至唐公卿貴戚之家私印一¶
一詳載獨不載此印蓋猶搜訪未盡也予觀唐模蘭亭¶
<pb:KR3h0060_WYG_001-18b>¶
甚衆皆無唐代印跋未若此帖唐印宛然真跡入昭陵¶
搨本中擇其絶肖似者秘之内府此本乃是餘皆分賜¶
皇太子諸王中宗是文皇帝孫内殿所秘信為最善本¶
宜切近真也至元癸巳獲于楊左轄都尉家傳是尚方¶
資送物是年二月甲午重裝于錢塘甘泉坊僦居快雪¶
齋壬子日易跋贊曰神龍天子文皇孫寳章小璽餘半¶
痕鸞飛離離舞秦雲龍驚蕩蕩跳天門明光宫中春曦¶
温玉案卷舒娛至尊六百餘年今幸存小臣寧敢比璵¶
<pb:KR3h0060_WYG_001-19a>¶
璠　金城郭天錫祐之平生真賞¶
君家褉帖評甲乙和璧隋珠價相敵神龍貞觀苦未逺¶
趙葛馮湯總名迹主人熊魚兩兼愛彼短此長俱有得¶
三百二十有七字字字龍蛇怒騰擲嗟予到手眼生障¶
有數存焉豈人力吾聞神龍之初黄庭樂毅真跡尚無¶
恙此帖尤為時所惜况今相去又千載古帖消磨萬無¶
一有餘不足貴相通欲抱竒書求博易　鮮于樞題¶
　　趙㕘軍摹晉千文(篆書周/天球題)¶
<pb:KR3h0060_WYG_001-19b>¶
太子右監門府鎧曹㕘軍臣趙模上(行書千/字文)¶
　趙供奉所書千文如謹敕士不敢毫髮自縱在繩束¶
　外至今見者為之斂衽退步及觀困學翁跋則如神¶
　龍天馬殆不可羈其間法度出于自然噫此筆亦不¶
　可多得矣我輩何敢仰望下風因乗興效顰值子玉¶
　千文卷録以還延祐庚申夏五玉霄滕賔拜手¶
　吳郡錢佑觀于西湖寓舍吳伯顔觀¶
　大梁班惟志與仲亨子正敬思同觀¶
<pb:KR3h0060_WYG_001-20a>¶
　嚴陵汪鵬升永嘉薛漠同觀¶
　大徳九年吾道觀¶
　山陰繭紙入昭陵江右空傳瘞鶴銘賴有貞元供奉¶
　筆硬黄雙勒集儀型　丹丘夏克復¶
　晉人之書見于今日者大抵石刻耳如趙公者去晉¶
　未逺其所摹集多予昧于平生者固宜蓋褒鄂已没¶
　庶幾見其英姿飄爽於縑素間者曹將軍之功也明¶
　古其謹藏之　吳寛題¶
<pb:KR3h0060_WYG_001-20b>¶
　吳郡楊循吉觀¶
　七月之望彭年觀于雙蛾寺夀承讀書樓¶
　禇登善有自書聖教序筆法極類右軍後人遂謂唐¶
　集聖敎序非集聚之集乃學習之習也是殆不然今¶
　觀趙供奉所摹千字文一鈎一畫步武右軍極似聖¶
　教序乃知前人所集真集而書之者非習字書奴明¶
　矣千古之疑一朝盡釋快哉此筆今不可再得仲宣¶
　其寳之勿輕示人也　天啓壬戌初夏范允臨題¶
<pb:KR3h0060_WYG_001-21a>¶
　　歐陽率更夢奠帖真蹟¶
仲尼夢奠七十有三周王九齡俱不滿百彭祖資以道¶
養樊重任性裁過盈數終歸𡨕滅無有得停住者未有¶
生而不老老而不死形歸丘墓神還所受痛毒辛酸何¶
可熟念善惡報應如影隨形必不差二¶
　右唐銀青光禄大夫太子率更令渤海郡歐陽詢字¶
　信本書仲尼夢奠帖七十八字前後御府法書二小¶
　印後有紹興二小印合縫處古印甚多下跋一吉字¶
<pb:KR3h0060_WYG_001-21b>¶
　未曉誰氏庚寅十月購于楊中齋家悅生圖書亦曾¶
　入賈秋壑文府率更初學王逸少書後漸變其體筆¶
　力嶮勁為一時之絶人得其尺牘咸以為楷範張懐¶
　瓘云歐陽真行出于大令自羊薄已後畧無勍敵獨¶
　永師恃兵精銳議欲旗鼓相攻歐惟猛銳長驅永則¶
　破膽奪氣法書苑亦云信本行書蟬聨起伏凝結遒¶
　聳裁蕭永之柔懦拉羲獻之筋髓比之諸勢出于自¶
　然此本勁嶮刻厲森森然若武庫之戈㦸向背轉摺¶
<pb:KR3h0060_WYG_001-22a>¶
　渾得二玉風氣世之歐行第一書也辛卯二月辛未¶
　重裝九日丁丑跋於嚴陵官舍　金城郭天錫審定¶
　真蹟秘玩¶
　歐陽信本書清勁秀健古今一人米老云莊若對越¶
　俊若跳擲猶似未知其神竒也向在都下見勸學一¶
　帖是集賢官庫物後有開元題識具全筆意與此一¶
　同但官帖是硬黄紙為異耳(信本為/歐陽字)　至元廿九年¶
　閏月望為右之兄書吳興趙孟頫¶
<pb:KR3h0060_WYG_001-22b>¶
　韋續墨藪歐陽正行書在中上品歐教作書有八訣¶
　最利初學學者觀古人書必觀墨跡乃見妙處此夢¶
　奠帖七十八字真人間絶無僅有希世寳也蓋嘗入¶
　宋御府矣趙文敏公所題考碑志是三十八嵗筆故¶
　與後來特異吾家蓄古墨蹟此為最久　正統八年¶
　四月六日楊士竒謹書¶
　　　虞伯施東觀帖(伯施世/南字)¶
虞永興嘗自謂于道字有悟蓋于發筆處出鋒如抽刀¶
<pb:KR3h0060_WYG_001-23a>¶
斷水正與顔太師錐畫沙屋漏痕同趣前人巧處故應¶
不傳學虞者輒成算子筆陣所訶以此余非能書能解¶
之耳　其昌(墨禪/室)¶
　　唐文皇哀冊褚遂良墨蹟(戲鴻堂止/鐫冊文)¶
褚遂良書在唐賢諸名世士書中為秀頴得羲之法最¶
多者真字有𨽻法自成一家非諸人可以比肩此書蓋¶
其晩年　紹興丙辰十二月初五日臣友仁審定¶
褚公初以善書見知文皇後數直諫補益國事殊多遂¶
<pb:KR3h0060_WYG_001-23b>¶
受顧命以大節著為唐名臣卒之書為餘事此其書文¶
皇哀冊文蔵于吳江史明古氏明古喜讀書能陽秋古¶
人不獨貴其書也然于古人知所愛則得其模刻之語¶
亦深玩之况其手跡哉則雖謂貴其書亦可也此卷于¶
大行與崩字皆加塗改蓋嘗有入前代御府者為上諱¶
爾　成化戊戌嵗二月庚申吳寛書¶
唐中書令河南公褚登善文學忠讜為貞觀人品第一¶
觀其叩頭諫立武氏置笏殿陛乞歸田里不以禍福死¶
<pb:KR3h0060_WYG_001-24a>¶
生動其心古之所謂大臣與回視當時暖姝自悦為身¶
謀者特狐䑕耳公書法之妙乃其餘事書家况之瑶臺¶
青瑣窅映青春嬋娟美女不勝羅綺蓋狀其富艷之極¶
文皇哀冊覽之三嘆不已書法絶矣世鮮有知者惟米¶
南宫知之米學褚最久知之為最深宜乎虎兒一見即¶
賞鑒也(哀冊初落江南深山中且/諱避不登御故得脫金燼)　著雍敦牂七月望¶
日吳郡陳深書(王元美跋已/刻四部稿中)¶
　　褚河南書枯樹賦真蹟(趙松雪補圖/賦鐫戲鴻堂)¶
<pb:KR3h0060_WYG_001-24b>¶
右枯樹賦世皆以夀春魏氏為真丹陽蘇丞相辨識之¶
墨帖既藏魏氏今所傳蘇丞相跋尾者亦模勒也至或¶
以雍元直所臨仿為魏本而系蘇跋其後余此本得之¶
壻汶陽梁正夀正夀雅好筆墨且自精賞魏鄭公嘗云¶
褚河南下筆遒勁甚得逸少體資此本皆蘭亭筆法識¶
者寡云　開封丁禹錫毘陵胡承之以勒石大野晁無¶
咎記乙丑中冬丙午松菊堂¶
舊見陳了翁筆法精勁嘗疑其創自為家今乃知彷彿¶
<pb:KR3h0060_WYG_001-25a>¶
出枯樹賦耳豫章金陵所刻何曽有毫髮似哉晁補之¶
字僅見此跌宕亦自有意况經前輩鑒定重以省印郡¶
記累累無不可考胡氏世家在東南為盛世將摹刻又¶
不一所此真蹟尤其所寳故所在用意識之歴官大畧¶
備焉　壬午五月廬陵劉辰翁題¶
褚公書擥六朝衆長而成一家千代何獨枯樹賦而已¶
子昂後五百年一振豪頃奪其符而代之豈規規學楮¶
而能之抑胸中有所謂擥者也謂予不信有木居士在¶
<pb:KR3h0060_WYG_001-25b>¶
　錢塘白珽(以下俱跋松雪臨本/乃同前合一卷者)¶
褚登善書用𨽻法結體方嚴枯樹賦稍變乃從容於法¶
度之中子昂落筆便得其意所謂不同而同者又繪圖¶
于前樹雖枯而潤葢其根本而生意存焉爾觀此信不¶
徒作矣所感當甚子山也　吳郡陳深(寧極/齋)¶
木生天地間為風霜之所夭折不能竟其天年不幸甚¶
矣而騷人名士形諸賦咏著之翰墨精彩百倍垂于無¶
窮實枯中之榮也予老且衰撫卷為之一嘅　九山人¶
<pb:KR3h0060_WYG_001-26a>¶
崈古(無盡/菴)白文¶
褚書此為精妙子昻晚筆最得其意嘗聞賈師憲以江¶
上功景定初元拜右相錫宴宣勸内府出金寳器賜甚¶
厚中有枯樹賦真蹟似道獨受此卷不敢辭今不知流¶
落何所信人間世曽何足以把玩哉喜見以人而慨然¶
者係之矣　至大二年季春為吳門錢翼之題谷陽龔¶
璛書¶
褚河南多書枯樹賦猶王子敬多書洛神賦褚書僅見¶
<pb:KR3h0060_WYG_001-26b>¶
為燕公本亦猶王書止傳十三行異哉此本舊藏華補¶
庵氏球得諦視之然亦雙鈎填廓想出柳誠懸手非褚¶
初筆也其遒勁俊逸大都如褉帖臨本聖教碑刻骨立¶
中氣韻自足非易窺者趙文敏綜擥晉唐法書舍筏登¶
岸乃能師其意不泥其迹按臨本整宻秀潤不少露北¶
海姿態亦盡氣為褚敵者若武延秀時有此當亦取續¶
屏脚矣王元美邃于書學得褚鈎本屬球鈎趙本合刻¶
以傳球乏馮承素之藝多失趙神彩尚須具法眼者鑒¶
<pb:KR3h0060_WYG_001-27a>¶
之　隆慶元年夏六月既望吳郡周天球題¶
庾子山枯樹賦有盛聲于江左如許小公輩皆習之褚¶
河南書此賦掩映斐亹極有好致武延秀集右軍大令¶
墨迹于屏以此書裝脚其見重若此真蹟在無錫華戸¶
部處嘗命許元復雙鈎垂入石而户部物故真蹟落盜¶
手余所有趙吳興臨本亦一時妙品因請于華戸部之¶
子明伯乞許本入石而趙本則周公瑕所鈎也褚書既¶
極秀逸有美女嬋娟不勝羅綺之態趙則穩宻端潤往¶
<pb:KR3h0060_WYG_001-27b>¶
往得筆外意俱在山陰堂室間正不當以時代論也元¶
復公瑕俱名能臨池者故不啻作定武冡嫡耳　隆慶¶
改元八月天&KR0758;居士王世貞識¶
　崇禎辛酉春仲訪友玉峯婁水間花生日與成淵兒¶
　過東倉楊棘丞汝邁攜逰王氏雜花林返飲深柳堂¶
　㑹其舅吳庭堅出墨蹟三卷為褚河南書哀冊及枯¶
　樹賦子昻書歸去來辭又出古佩玦種種内有漢玉¶
　天馬羊脂美質沁血縷縷成細毛真竒物也然當年¶
<pb:KR3h0060_WYG_001-28a>¶
　屬先君價只五十金今云百鎰矣歸蓬偶閲唐語林¶
　以褚遂良為太宗哀冊文自朝還馬誤入人家而不¶
　覺是其摛詞工苦非獨書法擅絶也　砢玉識於垂¶
　虹舟次¶
　　褚登善兒寛贊真蹟¶
河南三龕孟法師二刻早年所書房公喬聖教序記長¶
安同州本並晩年書此兒寛贊與房碑記序用筆同晚¶
年書也容夷婉暢如得道之士世塵不能一毫嬰之觀¶
<pb:KR3h0060_WYG_001-28b>¶
之自鄙束縛于毫楮間耳　諸王孫趙孟堅子固書¶
羣玉帖中帝京篇贋迹可笑蓋枯且露矣河南晩年書¶
雖瘦實腴　孟堅又書¶
褚河南漢兒寛贊正書三百四十字中刮去字蓋宋國¶
諱也河南書豈待贊而顯子固所謂容夷婉暢者殆得¶
之矣　至順四年閏三月廿四日柳貫識¶
子固以此贊與三龕孟法師碑用筆不同定為河南晩¶
年書碑有嵗月誠可信不疑然石刻視真跡自不無少¶
<pb:KR3h0060_WYG_001-29a>¶
異蓋其轉折精神處有非摹勒之巧所能盡也　至正¶
元年夏四月廿三日黄溍記¶
褚河南書清勁峻嶷平生大節蓋已見于筆墨之間古¶
謂書類其人信哉　豫章掲法記¶
潛溪宋先生題褚河南書云登善初師虞世南晩入右¶
軍之室故唐之能正書者僅二十八人而登善居三四¶
之間其温潤似虞結體則法右軍人徒見所書或與薛¶
稷類者遂疑之不知先哲有兼人之才而作字或不拘¶
<pb:KR3h0060_WYG_001-29b>¶
一體張顛善草書至其小楷極端謹有法傳其學者惟¶
顔真卿得之觀登善者宜以是求之此題識唐太宗哀¶
冊文也余長見之此所書兒寛贊筆意正同趙子固柳¶
道傳先生黄文獻公掲伯防跋語皆真跡但柳先生以¶
刮去五字為宋國諱則又見宋以前文字亦諱此不知¶
何也此書非深識者不達其妙又試以余書求之　翰¶
林學士解縉大紳書¶
褚河南工𨽻楷尤為當時所重近世罕見真蹟此有以¶
<pb:KR3h0060_WYG_001-30a>¶
枯樹賦墨本示余殊不足以啓人意見其偽無疑今觀¶
此書筆勢翩翩神爽超越大勝家姪帖諸刻誠可為希¶
世之玩也　永樂辛卯春正月庚寅廬陵胡廣觀畢拜¶
手謹識¶
褚遂良字登善善書與虞齊名世南嘗薦之文皇世南¶
死登善獨擅大名當時御府所收右軍真蹟贋者相半¶
他人不能識登善輒能辨之至纎悉不爽後遇有所購¶
必經登善審鑒為定及其自書乃獨得右軍微意評者¶
<pb:KR3h0060_WYG_001-30b>¶
謂其字裏金生行間玉潤變化開闔一本右軍其諸帖¶
中西昇經是學黄庭度人經是學洛神陰符學畫像湖¶
州獨孤府君碑越州右軍祠記同州雁塔兩聖教序是¶
其自家之法世傳蘭亭褚本亦與率更不類蓋亦多出¶
自家機軸故也今觀永新文學鄧仲經甫所蔵兒寛贊¶
正與蘭亭聖教記諸相似筆意婉美似瘠而腴似柔而¶
剛至于三過三折之妙特加之意誠褚法也後有趙子¶
固及柳道傳黄晉卿掲伯防諸跋尾皆信而可徴柳公¶
<pb:KR3h0060_WYG_001-31a>¶
謂中間刮去𢎞字為宋國諱信然宋人以𢎞為&KR1198;是也¶
(𢎞宣/祖諱)　永樂辛卯二月獨山王偁觀畢書于鍾山書舍¶
唐人寫字多用硬黄其次則用槌熟紙蓋韓退之以為¶
生紙綠文為不敏是也烏絲闌唐界墨而細宋人淡墨¶
而理麄此唐界宋界之别惟作方眼格子為對待書則¶
自唐始六朝以前無有也米元章嘗病此蓋一時之宜¶
云　偁又識¶
褚河南博雅通識工𨽻楷初師虞永興晩得右軍筆法¶
<pb:KR3h0060_WYG_001-31b>¶
正書遒勁直班歐虞貞觀中諫議大夫兼起居注文皇¶
嘗問曰朕有不善卿亦記耶對曰守道不如守官職在¶
載筆君舉必書其為人忠直貞諒可知矣觀此書兒寛¶
贊瑶臺青瑣春林綺羅之喻不虛也而剛方正直之氣¶
溢于翰墨之間誠類其為人千載之下其流風餘韻即¶
此可想見矣山東憲使雲間黄汝申出以見示不勝喜¶
幸杜子美詩有云金鐘大鏞在東序冰壺玉磬懸清秋¶
余于褚書亦云汝申其寳之　正統四年七月丙辰豫¶
<pb:KR3h0060_WYG_001-32a>¶
章胡儼謹題¶
此卷舊藏故人鄧宗經所宗經為廬陵永新潛山三縣¶
學官攜以自隨洪武壬午予獲觀于廬陵永樂丁亥又¶
獲覩于永新是時學士解公赴桂林任余送至彼解公¶
題此卷深欲效河南筆意題畢自謂與平日所書逈異¶
從行有黄生學書于公熟識公字公戲以手掩其名召¶
生試觀問為誰書生錯愕莫能辨因撫掌大噱後五年¶
辛卯春宗經攜至南京寓予官舍中翰林諸公俱來就¶
<pb:KR3h0060_WYG_001-32b>¶
望而檢討王公孟陽欣然許題其後且以就望為不足¶
借歸觀之往返數四一日大雨中學士胡公肩輿來¶
索而卷適留孟陽所亟命院吏二人荷氊衫往取㽞其¶
家二日所題字亦異平日書蓋觀此而有以啓人有新¶
意也今少傅東里楊先生時在春坊以少暇未及觀最¶
後始與宗經攜卷詣其私第值暮秉燭展玩良久㑹公¶
冗勿果題識宗經嘗闕然于懐宣徳乙巳予至潛山宗¶
經抽此卷欲以遺予且曰君子不留意于物吾老矣付¶
<pb:KR3h0060_WYG_001-33a>¶
之得人則於此卷無負矣余辭以素不善書當求善書¶
者付之庶幾不負今年冬余至雲間大㕘黄公汝申忽¶
出此卷示余自言前此兩月過安慶得之秀才李生生¶
名善嘗從宗經逰豈宗經屬以擇人而授生生知黄公¶
好古博雅而又長于法書故竟以歸乎黄公然則李生¶
亦可謂能知人宗經亦無負于此卷矣展玩之餘俛仰¶
今昔非但河南之墨蹟足為寳玩而當時二三君子之¶
餘韻猶可想見因詳著于卷尾　正統二年丁巳十一¶
<pb:KR3h0060_WYG_001-33b>¶
月晦廬陵周忱書于雲間之三陸書院¶
　　褚臨右軍曲水序(世稱天/厯蘭亭)¶
唐相褚河南臨褉帖白麻墨蹟一卷曽入元文宗御府¶
有天厯之寳及宣政紹興諸小璽宋景濓小楷題跋吾¶
鄉張東海先生觀于曹涇楊氏之衍澤樓蓋雲間世家¶
之藏也筆法飛舞神采奕奕可想見右軍真本風流實¶
為希世之寳　瑯琊王世貞¶
　　薛稷書真蹟¶
<pb:KR3h0060_WYG_001-34a>¶
悠悠洛邑𦕈𦕈伊𤄊屢移寒暑頻經嵗年丹壑幾變陵¶
谷俄遷不覩碑碣空悼風煙¶
　薛稷為褚河南甥書法似河南三蔵聖教序　𤣥宰¶
　　唐通天進帖模本(唐李綽尚書故實云宰相石泉/公王方慶進時萬嵗通天二年)¶
摹書得在位置失在神氣此直論下技耳觀此帖雲花¶
滿眼奕奕生動并其用墨之意一一備具王氏家風漏¶
泄殆盡是必薛稷鍾紹京諸名手雙鈎填廓所云下真¶
蹟一等項庶常家蔵古人名蹟雖多知無踰此文徴仲¶
<pb:KR3h0060_WYG_001-34b>¶
髦年作蠅頭跋尤可寳也　萬厯壬子董其昌題(宋元/以來)¶
(諸跋已刻真賞/停雲二帖内)¶
　¶
　¶
　¶
　¶
　¶
　珊瑚網卷一¶
