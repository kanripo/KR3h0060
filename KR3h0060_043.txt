# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:52.679112
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷四十三
<pb:KR3h0060_WYG_043-1a>¶
欽定四庫全書¶
　珊瑚網卷四十三¶
　　　　　　　　　　　　明　汪砢玉　撰¶
　名畫題跋十九¶
　　唐宋元寳繪(董太史題籖/計二十冊)¶
宋以前大家都不作小幅小幅自南宋以後始盛又僧¶
巨然筆絶少丈餘畫卷長卷亦惟院體諸人有之此冊¶
皆北宋名蹟及呉興趙文敏之筆余於馬夏李唐性所¶
<pb:KR3h0060_WYG_043-1b>¶
不好故不入選佛塲也　董其昌(舊總/題)¶
　王維雪溪圖(第一/板)¶
沈啟南先生題江山雪霽圖有曰平生所見沙溪孫氏¶
所藏雪渡圖盈尺而已正此圖也或筆誤以溪為渡耳¶
有徽廟御題有歴代小璽無復遺論當為希世之寳此¶
冊開卷右丞營丘便足壓一世收蔵賞鑒家知其不朽¶
　𤣥宰題¶
　李成晴巒蕭寺圖(第二/板)¶
<pb:KR3h0060_WYG_043-2a>¶
宋時有無李論米元章僅見真跡二本著色者尤絶望¶
此圖為内府所收宜元章畫史未之及也右角有臣李¶
等字余蔵之二十年未曾寓目茲以湯生重裝潢而得¶
之本出自文夀承歸項子京自余復易於程季白季白¶
力能守此為傳世珍令營丘不朽則畫苑中一叚竒事¶
　戊午夏五之望𤣥宰題¶
　眉公妮古録李成晴巒蕭寺文三橋售之項子京大¶
　青緑全法王維今歸董𤣥宰余細視之其名董羽也¶
<pb:KR3h0060_WYG_043-2b>¶
　此録刻已久豈𤣥宰未之見耶乃玉林裱時在戊午¶
　春矣何又有此一番新話¶
　子昂自題西洞庭圖(第三/板)¶
山之凹兮水之涯沙稜稜兮石礌礌有媺人兮如彼蘭¶
&KR0581;思之不來兮使我心痗¶
　子昂自題東洞庭圖(合前/共板)¶
洞庭波兮山嶻嶪水可以濟兮不可以渉木蘭為舟兮¶
桂為檝𣺌余懷兮風一葉¶
<pb:KR3h0060_WYG_043-3a>¶
　畫洞庭不當繁於𣗳木乃以老木縁岸楂枿敗株居¶
　然榣落湖天寥濶之勢從此畫出是子昂章法迥絶¶
　宋元處是構凌雲臺手　董其昌¶
　子昂洞庭兩山二小幅各題以騷語四句全學董巨¶
　川為𤣥宰所蔵(此亦見眉/公妮古錄)¶
　闗仝雪圖(第四/板)¶
因觀王右丞雪溪圖始知此圖為王維伯仲　𤣥宰¶
　米芾雲山(第五/板)¶
<pb:KR3h0060_WYG_043-3b>¶
此畫法謂之潑墨王洽作祖意老米時猶及見之不則¶
米老雖狂無此大膽獨創也旁有薛氏家蔵印殆是米¶
老為紹彭墨戲者耶　𤣥宰題¶
　倪元鎮設色圖(第六/板)¶
紫溪翁過甫里先生舉酒屬和而歌曰一丘之木其棲¶
深也屋我容不辱一溪之石其居平也席吾勞以息一¶
竇之泉其音清也絃吾方在懸得乎人得乎天吾不知¶
所以然而然先生弁而賡之曰采江之魚兮朝船有鱸¶
<pb:KR3h0060_WYG_043-4a>¶
采江之蔬兮暮筐有蒲左圖且書右琴與壺夀與夭與¶
貴與賤兮歌與而(以下缺/)　至順三年春三月枌雲隠¶
倪珽書¶
余為希賢作此圖今已七年至元三年秋希賢攜以示¶
余不復記憶因題詩於左方怡神息繁陰洗耳臨長流¶
縱情邱壑間聊以冩我憂　瓉重題¶
　觀此圖知雲林子初名倪珽其書法初年精楷後乃¶
　流便雲林畫世無設色者此更一竒¶
<pb:KR3h0060_WYG_043-4b>¶
　倪雲林六君子圖(第七/板)¶
至正丙戌嵗二月倪瓉冩¶
㡬年曽識倪徴士能冩雲林作畫圖今日摩娑雙老眼¶
青山彷彿是東吳　東吳趙淑¶
㡬個臨流𣗳滄波落翠陰幽人不可見獨立望雲林¶
彦常¶
能與米顚相伯仲風流還只數倪迂應將爾雅蟲魚筆¶
冩此喬林澗石圖　句曲外史¶
<pb:KR3h0060_WYG_043-5a>¶
　余家有荆蠻民喬林古木圖為天下倪畫之冠晚得¶
　六君圖亦堪闘勝也　𤣥宰題¶
　王䝉秋林書屋圖(第八/板)¶
元季四大家黄鶴山樵小幅絶少予有青弁圖為叔明¶
得意筆晚而獲此圖莽蒼飛動入冊無復遺恨矣　董¶
其昌¶
　曺知白吳淞山色(第九/板)¶
一片吴淞江上秋澹雲涼葉思悠悠何時蓴菜鱸魚膾¶
<pb:KR3h0060_WYG_043-5b>¶
却向先生畫裏遊　潘純¶
終南求㨗徑少室索高價唯有嬾雲西山深無俗駕¶
陸居仁¶
　曺雲西吾郡人與倪迂同時以畫相倡和山水師馮¶
　覲覲宣和時宦官大都似右丞之娟秀　𤣥宰¶
　王安道蒼崖古𣗳(第十/板)¶
古𣗳蒼蒼楓葉丹此中别似一人間如何忽起思鄉念¶
不是台山是鴈山(無欵元/人題)¶
<pb:KR3h0060_WYG_043-6a>¶
　王安道名履婁江人精於醫不讓丹溪訪藥秦中不¶
　得遂游華山作詩紀竒絶有華山圖四十幅尚在武¶
　揮使家王弇州先生曽令陸叔平摹二十許幅及俞¶
　質父録其詩與序此圖細潤古雅非華山圖筆法更¶
　自超也　𤣥宰題¶
　趙元山水(第十/一板)¶
趙善長畫師董元僅見於此　董其昌¶
　商德符畫(第十/二板)¶
<pb:KR3h0060_WYG_043-6b>¶
至正三年浴佛日鳳翔曇公以李廷珪墨見贈作此¶
　元集賢商琦與子昂同時　𤣥宰¶
　陸天游丹臺春賞(第十/三板)¶
江南風物軼飈塵天際層峰意出羣乳竇雨晴飛玉液¶
顛崖露冷瀤松雲丹砂勾漏何年受璚笈靈符此日聞¶
借問安棲珠樹鶴山居如畫個中論　陸廣¶
　陸天游徐㓜文皆宗黄子久此圖尤天游善者機也¶
　　𤣥宰題¶
<pb:KR3h0060_WYG_043-7a>¶
　巨然山水(第十/四板)¶
僧巨然江山晚興卷宣和殿所收　董其昌¶
　范寛江山蕭寺圖(第十五/板無跋)¶
　郭忠恕摹王右丞蜀山圖(第十/六板)¶
卷後有宋景濓小楷跋余剪去謂恕先畫不一精此自¶
可物色耳　其昌¶
　黄公望横幅(第十/七板)¶
善士尚友尚論古人誦詩讀書如炙如親與善人居如¶
<pb:KR3h0060_WYG_043-7b>¶
入芝蘭室久而不聞俱化而一之子好友珍閟簡書以¶
褫以襲庋之室廬有扁其顔辟諸芬苾玉明氷壺知非¶
二物鹿鳴&KR0687;&KR0687;停雲藹藹匪今斯友交道之在　右芝¶
蘭室銘楷書畫上¶
淳熈戊申余居是山夏初與二三子相羊瀑流間得芝¶
草三偶相比如卦畫成華如蘭玉明氷潔洞徹照眼乃¶
悟芝蘭者非二物也因銘錢氏芝蘭室故併及之至正¶
二年夏五月望大癡道人黄公望寓雲間𤣥真道院造¶
<pb:KR3h0060_WYG_043-8a>¶
　又題象山先生玉芝歌¶
　黄子久小楷如此逼古不減晉唐當行家而題畫右¶
　欵草率具體竟掩其真書古人深逺善蔵不必一一¶
　自見至如此畫之老以取力此書之嫩以取態皆變¶
　體也　壬子九日其昌題¶
　大癡姚江圖(第十八板/畫團扇上)¶
子久之學米山能變米法故足並峙　𤣥宰¶
　高彦敬山水(第十/九板)¶
<pb:KR3h0060_WYG_043-8b>¶
元時以房山鷗波並稱趙文敏於高尚書數有題咏倪¶
元鎮亦以黄子久不及房山為其脫盡畫師習氣所謂¶
逸品也　𤣥宰題¶
　梅道人畫(第二/十板)¶
呉仲圭學巨然自稱梅花和尚為已得其衣鉢如曺溪¶
一𣲖自許不小觀此圖非妄也　董其昌¶
　此册在萬厯丁巳春仲董太史𤣥宰攜至吾地余同¶
　項又新孔彰過其舟中得閱翌日太史挈雷仁甫沈¶
<pb:KR3h0060_WYG_043-9a>¶
　商丞至余家更攜黄子久畫二十册與先子觀越宿¶
　始返之也後是冊歸程季白於己未秋余復閲於交¶
　逺閣已去馬文璧一幅元人著色櫻桃白頭翁鳥一¶
　幅補入王摩詰雪溪圖用五百金得之青浦曺啟新¶
　者又入王叔明秋林書屋圖太史因題其籖云今日¶
　始得加一唐字矣余時録其題語未㡬季白遭魏璫¶
　毒手其家裝還歙崇禎壬申冬聞售於東倉王某¶
　并叔明青弁圖諸幅僅償千金未及原值之半也噫¶
<pb:KR3h0060_WYG_043-9b>¶
　十餘年間滄桑之變一至此人與畫殆相閲而成古¶
　歟　西呉龍惕子汪砢玉識於潄六齋¶
　　宋元名家畫冊¶
李成小卷得之光禄潘雲鳳趙大年對幅得之劉金吾¶
禧荆浩一幅得之靖江朱光禄在明郭忠恕二幅得之¶
顧中舍正誼趙吳興垂釣圖得之朱司成象言家名大¶
韶余最愛吳興公及伯駒小景皆聞而購之共得百幅¶
㧞之衆尤得此廿幅猶欲去朱鋭曹雲西未有可易者¶
<pb:KR3h0060_WYG_043-10a>¶
二十年結習之勤亦博得閒中賞玩人間清曠之樂消¶
受已多東坡云我薄富貴而厚於畫豈人情哉然授非¶
其人能不靳固瑞生有畫才少年篤嗜非耳食者因以¶
歸之他日畫道成為余圖五嶽不負傳衣佳話　庚戌¶
十月其昌題¶
天啟壬戌元日至十有三日無日不陰雨氷雪戚友相¶
過皆嘘呵瑟縮無少歡緒因發猛思拉徐潤卿汪玉水¶
同兒亨過程季白齋樓煮茗團坐出觀董氏畫冊一一¶
<pb:KR3h0060_WYG_043-10b>¶
評賞營丘古澹蕭瑟趙大年對幅一作近景林樾環繞¶
一坡陀岡拾級而上作苫茒廊房通高閣可以眺望而¶
下止沙岸平橋不知何適其一作逺景平林漠漠之下¶
有三子母牛一飲水一伸項垂胡瞪視一蔽翳叢薄間¶
極有態而隔水仍是半邊圯橋或云二幅相凑然無接¶
紉處葢蹟分而意合當時直冩所到與所見耳天真之¶
趣虚摶之則散漫不屬實據之則逼塞可厭妙處正在¶
虚實相構有意無意間昔人嘲大年守宗禁不能逺適¶
<pb:KR3h0060_WYG_043-11a>¶
有所貌染以為定是朝陵回也然妙境㑹心豈必在泰¶
山喬嶽哉蘓米輩直用相嘲耳非篤論也王晉卿梧庭¶
霜樾四五碧梧葉已脫盡緑幹高挺與石烟莎雨共結¶
空寒之韻真竒作也伯駒花溪漁隠設色鮮潤子昂青¶
山白鷺意象高華朱鋭雪中驢綱種種纎備黄子久蒼¶
率渾成董𤣥宰疑為北苑余謂未必曺雲西王叔明倪¶
元鎮俱未確皆𤣥宰所欲去而未能者畨覆諦觀間遂¶
令神情酣暢如昔人暮春修禊清夜遊園各各滿志無¶
<pb:KR3h0060_WYG_043-11b>¶
復陰寒凝冱之歎即黍谷召和不是過也吾輩樂此乃¶
至不為寒暑所困豈復有疲厭哉　李日華識¶
　前冊高頭此冊減半向在董處有大小冊之稱¶
　　董氏集古畫冊(共十四幅/題者五幅)¶
五代周文矩(一二/)¶
南唐顧閎中(三/)荷葉如錢三月時幅巾藜杖一追隨爾¶
　來勝事知多少惟有風標公子知(御書/之寳)¶
宋趙大年(四/)趙千里(五/)¶
<pb:KR3h0060_WYG_043-12a>¶
　趙伯驌(六/)蓮開宫沼年年盛香染斑衣葉葉新願借¶
　琴音奏清雅薫風凉殿夀雙親(楊妹/子題)¶
宋夏圭(七/)此幅畫錢塘觀潮圖乍見之即定為閻次平¶
　及諦視始得細欵於𣗳梢則夏圭也又復展之於石¶
　角中亦註夏圭名意禹玉自愛不欲以姓名借客者¶
　與然次平之去夏圭乃不盈咫尺矣　丁酉秋九月¶
　廿一日龍游舟中書𤣥宰¶
宋趙千里(八/)¶
<pb:KR3h0060_WYG_043-12b>¶
宋趙希逺(九/)高宗題池上疎烟籠翡翠水邊遲日戲蜻¶
　蜓　賜志忠　(御書/之寳)¶
宋馬逺畫列子御風(十/)劉松年(十一十二十三/)¶
　馬麟(十四有細/欵臣馬麟)南望青山滿禁闈曉陪鴛鷺正差池¶
　共愛朝來何處雪蓬萊宫裏拂松枝(瓢印/御書)¶
靖江朱光禄得婁江王敬美家蔵畫冊九十二幅余購¶
之先後七年始得合併又汰其紙素渝損者及畫品不¶
甚超者與夫樓臺鞍馬花卉禽魚之非余所習者僅存¶
<pb:KR3h0060_WYG_043-13a>¶
十有四幅皆唐宋名手神采奕然余所見海内收蔵家¶
畫冊甚多然非衆尤之尤也此本或無愧焉　董其昌¶
題¶
婁江尚有王元美所蔵宋畫冊四十幅逸季以歸王辰¶
玉首有董元畫如大李跡餘皆院體梁谿嵇氏七十八¶
幅惟李唐最精好余舊得三十六幅於長安以西園雅¶
集伯時畫元章書為最趙伯駒畫杜詩次之後亦失去¶
項氏頗無可憶者　其昌¶
<pb:KR3h0060_WYG_043-13b>¶
　　唐宋元人畫冊　𤣥宰鑒定¶
春雨烏犍破緑疇牧童牽飲傍松楸而今洗耳無巢父¶
千萬休教飲上流　儉齋(題戴嵩/驅牛圖)¶
　李賛華人馬衝雪圖　徐熈文禽戲水圖¶
　巨然平湖舟泊圖(絹素/)¶
遥岑矗矗水潺潺𦭘屋松風晝掩闗落日鐘聲來逺寺¶
行人初向石橋還　適齋¶
　宋徽廟荔枝對幀　李伯時毛女對幀¶
<pb:KR3h0060_WYG_043-14a>¶
　趙千里卧雪圖(絹素/)¶
疎林茒屋掩閒雲雪瀑懸崖霽色新好是杜陵詩興逸¶
蹇驢隨意樂行春　適齋¶
　劉松年田園樂二幀¶
　馬逺觀瀑圖　馬麟奕碁圖¶
　趙松雪山水(子昂二/字欵)¶
陸瑾有山陰高㑹圖吳興此小景是臨陸瑾者吾松朱¶
象𤣥司成家物　董其昌觀¶
<pb:KR3h0060_WYG_043-14b>¶
　盛子昭溪山拽杖圖¶
積水潜通渭連村不近城青雲浮野濶春氣與人清鶯¶
響出幽谷琴歌非逺征客心在三益山水向人鳴　雲¶
莊吳炳¶
　盛子昭停舟觀鴈圖¶
秋色澹江渚晴林楓未凋逺村雲際擁孤島沼中摇鴈¶
影雙翻水漁歌半倚潮停橈正囬首霜信晚迢迢　雲¶
莊吳炳¶
<pb:KR3h0060_WYG_043-15a>¶
　　霞上寳玩(集唐宋元名蹟品/汪氏墨花閣甲)¶
唐詩緒言霞上開夫玉屑霏霏尚有天際真人之想況¶
繪事洩胸中造化恍惚變幻不啻赤城上動金光沉緑¶
綺夾月貫日綺散爛不收也玩之允宜寳之¶
　荆浩交泰圖(第一幅在絹上絹/細膩如南朝官紙)¶
世論洪谷子畫為唐末之冠此幅得之於高友明水𣗳¶
石蒼古三羊有生動之趣因相傳為交泰圖真有筆有¶
墨不獨善為雲中山頂以山水耑門也　砢玉識¶
<pb:KR3h0060_WYG_043-15b>¶
　周昉採蓮圖(第二幅在縑/古色闇然)¶
傳稱仲朗長安人傳家閥閲善屬文善畫貴遊人物乃¶
此雙女採蓮有穠麗之致而無豐肥之態是窮丹青之¶
妙者也家蔵已久尚有昉作折桂美人　玉水題¶
　郭忠恕寒巗積雪(第三幅絹/素團扇上)¶
雒陽郭恕先善畫師闗仝然少能屬文能篆𨽻非尋常¶
工藝所及在周為博士入宋為監簿夫亦曼倩陸沉金¶
馬門意乎卒之忤旨流登州中道尸解去吾於所作寒¶
<pb:KR3h0060_WYG_043-16a>¶
巖積雪每想像其丰神不已　玉水識¶
　黄筌八仙花(第四幅絹碎惟/存花朶枝葉)¶
孟蜀待詔黄要叔畫資諸家之善而兼有之故即一花¶
而千年神彩依然不脫葢其花竹師滕昌祐也然鶴師¶
薛稷而時諺云黄筌畫鶴薛稷減價筌嘗畫四時花鳥¶
於八卦殿鷹見畫雉連連掣臂葢疑於神矣卒之隨孟¶
昶詣宋闕雖恩賞不替而傷心黍離竟至不起其人品¶
豈諸畫師所能及哉　樂卿題¶
<pb:KR3h0060_WYG_043-16b>¶
　崔白花下鵞羣(第五幅絹/微染霉)¶
余既有崔子西横幅為桃澗雛黄極傅染之妙此則花¶
枝紅蔭間一鵞雄者鼔翅相對呼其羣一鵞雌者伏地¶
伸頸引其雛一雛唼母喙欲食二雛蹲倚若俟生動之¶
趣儼然畫史謂白長於冩生尤工於鵞誠然哉余何幸¶
獲此雙璧砢玉跋於三山草堂¶
　李營丘江山雪眺(第六幅絹/素斗方)¶
繪雪者無非在峯頭𣗳杪積粉堆素而已斯則漬焦墨¶
<pb:KR3h0060_WYG_043-17a>¶
成黯淡之色覺雪意恍然一云古人最喜畫雪如王摩¶
詰林亭雪岫趙幹江行初雪闗仝闗山積雪宋徽宗雪¶
江歸棹黄大癡九峯雪霽現在人間皆守常法惟李營¶
邱作峯巒林屋皆以淡墨為之而水天空處全用粉填¶
此其超衆長而獨自標竒即吾家江山雪眺變局也故¶
當年吳功甫極珍此冊價頗不貲　樂卿¶
　朱羲桃村雨牧(第七幅絹/素斗方)¶
北宋朱羲江南人畫牛得名作斜陽芳草村落荒閒之¶
<pb:KR3h0060_WYG_043-17b>¶
趣雖望戴嵩不及亦自名家此為桃花村舍烟雨中緑¶
蓑牽犢而過正羲得意筆也　桃花潭水人跋¶
　徐熈設色花鳥(第八幅在紙上對/板為思陵御書)¶
人言道院屬江西古一真人卧水湄可是瑞蓮花葉大¶
載他書冊泛漣漪　御書¶
論畫者謂黄筌之畫神而不妙趙昌之畫妙而不神兼¶
二者一洗而空之庶徐熈歟熈所作荷枝水禽於葉榦¶
翎毛俱用金泥染倩殘芰焦色儼然奕奕生動真妙奪¶
<pb:KR3h0060_WYG_043-18a>¶
造化寳鑑以其畫多在澄心堂紙上乃此幀瑩净膩細¶
所謂南朝官紙女兒膚也萬厯甲寅重九後余設湯餅¶
㑹坐客出是冊為吳功甫物余以玉巵一犀觥二易之¶
項又新程季白俱欲此前後數幅而未能奪余好也¶
玉水記¶
　宣和帝御繪稻雀(第九幅/在絹上)¶
徽廟好書畫興學較藝如取士法由其天縱之妙得晉¶
唐風韻尤注意花鳥是冊稻穗垂垂寒雀啄食㸃睛以¶
<pb:KR3h0060_WYG_043-18b>¶
墨漆隠然豆許高出縑素㡬欲活動一云用李廷珪墨¶
所謂百年如石一㸃如漆也押字用天水葫蘆小璽御¶
畫此幅亦功甫物先君用兼金得之　砢玉¶
　趙子固水仙(第十幅在紙上/有詩題對板)¶
翠帶懸璫重淩波歩歩輕春深不成怨錦瑟夜無聲¶
翠屏道人¶
氷肌玉骨照清波瑟瑟塵生襪底羅自是仙娥招不得¶
滿江春雨夜如何　孟載題¶
<pb:KR3h0060_WYG_043-19a>¶
避風無語歩凌波翠壓輕綃鬰綺羅江上醉歸環珮重¶
玉英香褪粉痕多　鄭升¶
玉骨氷肌不染塵霜風凛凛倍精神凌波翠袖輕移歩¶
彷彿桃源洞裏人　金溪陳妥¶
良工筆意奪天工冩出仙葩玉一叢窅窕臨波何處去¶
却將餘種媚冬風　玉阜性閒¶
㡬日東風雨乍晴獨騎官馬繞湖行詩成酒力都消盡¶
人與仙花一様清　松軒(以下截去/)¶
<pb:KR3h0060_WYG_043-19b>¶
翠袖金鈿白玉姿芳心無奈雨雲時陳王不作襄王夢¶
解佩江頭欲贈誰¶
盈盈羅襪凌波静淡白光含月色新香散蘂珠春寂寂¶
却疑姑射是前身　徐賁¶
淡墨輕風玉露香水中仙子素羅裳雲鬟霧鬢無纒束¶
不是人間富貴粧　歴山老人¶
金鈿玉質緑羅衣素襪凌波月下歸解道仙人誰可伴¶
水晶瓊樹兩依依　倪輔¶
<pb:KR3h0060_WYG_043-20a>¶
　此係掛幅用價二十金得之馮氏裝冊時無端中截¶
　凑入其詩題滿紙不能盡留至今追悔不已¶
　李公麟白描湘君湘夫人(第十一幅紙/上有對板)¶
伯時作畫多不設色此白描湘君湘夫人綰髻作雪鬆¶
雲遶更細如針芒佩帶飄飄凌雲雲氣載之而行真足¶
照映千古對題即書騷經二則欵為嘉靖丙辰正月榖¶
旦長洲文徴明篆於玉蘭堂　樂卿記¶
　李晞古秋山䇿蹇(第十二幅絹/畫團扇上)¶
<pb:KR3h0060_WYG_043-20b>¶
遥山耶逺水耶吾望其色浮浮然　玉水題¶
　李唐青林&KR0741;礴(第十三幅/絹畫扇)¶
高宗嘗題其畫云李唐可比唐李思訓觀此信然砢玉¶
　李河陽攜琴訪友(第十四幅/絹畫團扇)¶
傳稱李老筆意不凡年近八十猶待詔畫院是烟雲供¶
養亦可作地行仙也　樂卿識於葯房¶
　夏圭山雨欲來(第十五幅/團扇紙上)¶
溪雲初起日沉閣山雨欲來風滿樓其景象盡於禹玉¶
<pb:KR3h0060_WYG_043-21a>¶
筆端矣　西吳菰蘆中人¶
　馬逺松澗&KR0741;桓(第十六幅/縑素上)¶
松身墨痕堆起應用易水輕烟也畫法臻妙不必言¶
　李廸楓林石壁(第十七幅/絹小斗方)¶
迪在孝光朝大有時名觀此何山水小景有不迨耶¶
　吳仲圭北固風帆(第十八幅/在絹上)¶
揚子北固為米氏留意處乃得入梅花老手覺江山勝¶
槩在几席間　千頃生識於采石磯邊¶
<pb:KR3h0060_WYG_043-21b>¶
　夏九山滄江釣叟(第十九幅/絹畫團扇)¶
至正庚寅九月七日九山夏考昌冩(畫題四/字在前)¶
　觚不觚録以畫當重宋而近忽重元價驟増十倍葢¶
　取其氣韻勝也此幅氣韻大似倪迂¶
　王孤雲龍舟(第二十幅絹/掛幅截冊)¶
至治辛酉夏月孤雲居士筆¶
　界畫細整至王孤雲而極第龍舟為順帝所創乃至¶
　治間何以有此　樂卿贅言¶
<pb:KR3h0060_WYG_043-22a>¶
東坡云凡事不欲勝人而惟書畫當為勝事愚父子於¶
萬厯間集諸名畫半出家蔵半易諸友内得之吳功甫¶
為多合選各自成册自謂頗殫心力乃求其精妙如霞¶
上寳玩者能㡬何哉然東坡又云我操其勝則諸畫家¶
皆負矣　檇李罨畫居士汪砢玉識¶
　　韻齋真賞(集唐宋元名繪品/汪氏家藏甲乙)¶
畫之鑒賞在人心目所㑹各有去取若此册品别有我¶
以為甲而人以為乙有我以為乙而人以為甲似未可¶
<pb:KR3h0060_WYG_043-22b>¶
定然總屬真賞中無妨於甲乙之也畫冊向蔵月香居¶
右為自韻齋取風來絃自韻句内人於此習琴今蔵東¶
雅堂後為韻石齋竹懶翁以題所供靈璧總之為韻齋¶
耳故名焉然松竹花影亦自冩韻不盡¶
　闗仝春郊遊騎(第一幅在縑/古色闇然)¶
山含嫩緑水拖藍桃李陰陰如欲酣矗矗漁罾村舍釀¶
畫橋香逕且停&KR0406;　砢玉題闗穜團扇小景¶
　戴嵩牧豎籠禽(第二幅在絹樹/隙小欵存半)¶
<pb:KR3h0060_WYG_043-23a>¶
畫牛自韓滉後為戴巡官及厲歸真裴文睍然裴寡合¶
之性孑立於當年厲掉尾之圖見嗤於田父斯牛鼎足¶
背立囬顧儼然足為大武君傳神而童䜿舍牧登樹以¶
籠接蓄禽嵩乎野趣幽然不獨畫牛野性也¶
　劉松年秋林訪道(第三幅絹/素斗方)¶
結廬在山林訪乗秋氣新豈是讀易者抑亦草𤣥人¶
　趙令穰荷亭美人(第四幅團/扇絹上)¶
桞亭面面撲香風無暑氷肌花映紅故是大年柔嫩筆¶
<pb:KR3h0060_WYG_043-23b>¶
荷香清夏得無同　月香居士題¶
　趙昌薝蔔畫眉(第五幅/在絹上)¶
畫史稱昌之所作不特取其形似直與花鳥傳神也¶
　趙子固三香圖(第六幅/在絹上)¶
彛齋居士善水墨白描斯作水仙梅花瑞香清而不凡¶
秀而雅淡望而知其為孟堅筆也　天門掃花人¶
　陳居中絶塞嬉春(第七幅/在絹上)¶
嘉泰畫院陳待詔専工人物番馬此又多山坡緑野¶
<pb:KR3h0060_WYG_043-24a>¶
　楊士賢秋山松屋(第八幅團/扇絹上)¶
楊待詔多小景勁挺可取是圖石壁古松偃葢屋宇幽¶
人兩兩對坐廣除竹樹蕭疎間懸泉縈階下而逺山一¶
抹外長空極目無盡誰云雄偉不逮郭熈耶　玉水¶
　李唐山齋幽話(第九幅絹/畫團扇)¶
竹扉臨石澗紅樹隔虚亭危岫如雲壓選騷對坐聽¶
　蕭照松壑清陰(第十幅絹/畫團扇)¶
蕭照性本知書善畫值靖康中失身緑林嘗掠李唐簡¶
<pb:KR3h0060_WYG_043-24b>¶
其行槖惟粉奩繪筆因叩知其姓氏雅聞唐名即辭黨¶
隨之南渡唐感其生全盡以所能授焉紹興中待詔畫¶
院賜金紫繇妙得唐之神也是圖森松絶壑梵宇髙下¶
其間遥山在天末如層波真景㑹意先筆游象外者乎¶
　鴛水松隠子跂於青人巢¶
　夏禹玉瀟湘晚渡(第十一幅縑/素小斗方)¶
高低藴藉筆冩出瀟湘色竹浪晚山横歸帆不可息¶
　馬逺獨酌吟秋(第十二幅/在絹上)¶
<pb:KR3h0060_WYG_043-25a>¶
馬氏世擅丹青逺在院中尤稱獨歩觀此作墨氣淡蕩¶
洒然塵外足徴家學之妙¶
　馬麟高山流水(第十三幅/在絹上)¶
人謂馬麟之畫不逮父猶夏森之於珪也逺愛其子多¶
於已畫上題作馬麟此幅則為麟自欵作撫琴者於高¶
山流水間一松横偃如虬龍蟠空筆意高古奚必借重¶
阿翁延譽耶　平陽里不因人熱者䟦¶
　馬騤卿蘆汀泛月(第十四幅/在絹上)¶
<pb:KR3h0060_WYG_043-25b>¶
騤卿不見畫苑在宋元名繪册内為吳功甫鑒蔵山豆即¶
興祖後裔耶淺黛如約眉迴瀾若截鐵篆冩千蘆景懸¶
一月的是勝國以前筆也　千頃生識¶
　錢舜舉得子圖(第十五幅/在紙上)¶
高懸碧玉枝得子是鳳實用賢則生者霅川筆冩出¶
　管道昇竹石(第十六幅在紙上/有沈周寳玩印章)¶
魏夫人又再當年疏綺風情苔石烟濃淡墨痕眉嫵様¶
倚身修竹總嬋娟(仲姬封魏/國夫人)　方流玉水子¶
<pb:KR3h0060_WYG_043-26a>¶
　梅道人溪山偕隠(第十七幅/在絹上)¶
余㓜時習業藤花閣欲糊屏幛風父執沈澄甫以吳仲¶
圭山水邊景昭花鳥二幅見遺俱碎如氷裂邊畫遇飈¶
即成烏有仲圭畫久湮廢紙内矣歴三十餘年始簡裝¶
入冊依然梅老復生也畫亦有幸不幸歟　樂卿¶
　黄子久江村漁樂(第十八幅/在絹上)¶
漁船相問欵中流細雨風吹上逺樓不為江頭蝦菜事¶
星辰昨夜應羊裘為魏塘徐舜舉題　秀水吕㦂¶
<pb:KR3h0060_WYG_043-26b>¶
　王若水秋塘鸂𪄠(第十九幅紙/上小斗方)¶
澹軒花鳥竹石稱當代絶藝則自㓜得趙文敏指授也¶
觀淵此册天機溢發肖古而不泥古者乎　脈望生¶
　吳瓘梅雀(第二十幅/在紙上)¶
吳瑩之為吾禾人多蔵法書名畫冩梅學楊補之頗有¶
逸趣其寒雀爪啄更生動宛然不下錢玉潭也¶
　崇禎戊辰春為先人窆厝費因出家蔵書畫宋元代¶
　名蹟各百餘冊卷軸稱是并虎耳彛雉卣漢玉犀珀¶
<pb:KR3h0060_WYG_043-27a>¶
　諸物易貲襄事而古繪兩函尤時在念也至甲戌秋¶
　黄越石忽持前二冊來云得之留都俞鳳毛已售去¶
　十餘幅為王右丞團扇小景許道寧繪池草鳴禽句¶
　張擇端作興慶宫五王奕棋圖周昉折桂美人黄筌¶
　紅蜻淡竹花趙幹梨花趙昌月上海棠蘓漢臣貨即¶
　担其閨人兩兩裝束即宋詞平頭鞋子雙鸞小也又¶
　二嬰鬬促織三孺子放風筝從訓養子石壁松亭界¶
　畫極工緻柱上細欵三朝供奉李嵩錢舜舉牡丹雙¶
<pb:KR3h0060_WYG_043-27b>¶
　板梅道人折竹諸冊時越石欲余貫休應真卷為宋¶
　王才翁題偈馬和之破斧圖思陵楷毛詩吳仲圭冩¶
　明聖湖十景冊及本朝諸名公畫二十幅文沈落花¶
　圖咏長卷青緑商鼎漢玉兕鎮諸件余遂聽之易我¶
　故物即汰去其半不但頓還舊觀幅幅皆胡麻飰仙¶
　子矣　玉水砢玉¶
　　六法英華(集唐宋元名蹟品/汪氏潄六齋甲)¶
謝恭論畫有六法而首貴氣韻生動葢骨法用筆非氣¶
<pb:KR3h0060_WYG_043-28a>¶
韻不靈應物寓形非氣韻不宣隨類傅彩非氣韻不妙¶
經營位置非氣韻不真傳摹移冩非氣韻不化又前賢¶
論畫有神逸能雅之懸以定品格有軒冕巖穴之辨以¶
㧞氣韻乃所謂氣韻者即天地間之英華也六要六長¶
俱寓其間矣余故取之顔其首云¶
　梁張僧繇畫龍(第一幅/縑方)¶
余得水墨游龍一幅頭角峥嶸雲氣泱漭絹素膩於紙¶
㡬如古髹斷紋𤣥宰太史見之曰此僧繇筆也所謂一¶
<pb:KR3h0060_WYG_043-28b>¶
㸃睛即欲飛去者葢僧繇在天監中以右將軍守吴興¶
丹青馳譽於時此真骨氣竒偉規模宏逺與顧陸争先¶
者　禾興汪砢玉樂卿甫識¶
　唐李昭道金碧四景(第二至五/幅俱縑素)¶
余墮地時先大父明甫在松郡得此圖攜歸塵翳不可¶
辨先君世賢即付裝潢善手揉以沸液絲理猶聨鮮彩¶
頓復舊觀凡山川林麓樓臺人物在烟霞縹緲間用金¶
碧輝映昭晰四時之景賞鑒家見之無不曰非小李將¶
<pb:KR3h0060_WYG_043-29a>¶
軍安得有此一種家法　砢玉記¶
　李昇林壑高賢圖(第六幅/在絹上)¶
成都李昇五代時以善畫著名此幅林壑幽閒人物高¶
古傑作也　玉水題於凝霞閣南之釣雪舫¶
　周文矩修竹美人(第七幅絹素/團扇有對板)¶
羽服翩翩縞袂新桃花如面玉為神若非解佩湘中女¶
應是天台第一人　禹泉夏曰瑚(應是宋/元人)¶
　畫史稱周句容行筆&KR0888;硬戰掣葢學其主李重光書¶
<pb:KR3h0060_WYG_043-29b>¶
　法至畫仕女則無顫筆大約體近周昉而纎麗過之¶
　此圖是已廼南唐保大五年元㑹大雪别展曲燕李¶
　建勲徐鉉以下皆有倡和太弟集為曲燕圖御容高¶
　冲古主之太弟以下侍臣及法部絲竹周文矩主之¶
　樓閣宫殿朱澄主之池沼禽魚徐崇嗣主之雪竹寒¶
　林董元主之無非絶筆是人物尤周待詔所工也¶
　砢玉跂¶
　黄要叔錦葵(第八幅縑/素團扇)¶
<pb:KR3h0060_WYG_043-30a>¶
余有黄少府所畫牡丹極傅染之妙茲錦葵一枝又灼¶
灼如生豈師滕昌祐筆&KR0088;抑資諸家之善而兼有之也¶
傾國名花與臨砌小艷有各極其致耳　玉水¶
　米友仁山水(第九幅縑/素團扇)¶
元暉擅家學故烟雲變滅林泉㸃綴草草而成不失天¶
真葢意在筆先正是古人作畫妙處　樂卿識¶
　夏圭寒山行旅(第十幅/在絹上)¶
禹玉筆法蒼老而墨色如傅粉之色觀此良然　玉水¶
<pb:KR3h0060_WYG_043-30b>¶
　馬和之鶉奔圖(第十一幅/絹横披)¶
馬侍即冩衞風鶉奔章不冩宣姜妷事但冩鶉鵲奔彊¶
樹石動合程法覽之冲然由其胸中自有風雅也¶
　又定中圖(第十二幅/絹横披)¶
登丘相度得文公營徙之狀子來趨事得國人悦復之¶
象其蒼莽攸鬰則𣗳之榛栗椅桐梓漆也定宿在中于¶
以作室可想見矣此真千古句圖　樂卿¶
　又干旄圖(第十三幅/絹横披)¶
<pb:KR3h0060_WYG_043-31a>¶
孑孑干旄建於車後兩服兩驂而維之正見衞大夫見¶
賢之勤而彼姝者子罄折且前是欲以畀之之氣象耳¶
衣折作馬蝗描古法昭燦如覩商周法物　樂卿¶
　又載驅圖(第十四幅/横披絹)¶
許穆夫人本無唁衛事故不作驅馬悠悠惟指其憂心¶
焉而已乃猶作許大夫來告則以是夫人意中事故不¶
妨象外描冩若馬工部之落筆飄逸倣吳裝法也右四¶
冊為項又新所蔵聞當時價値百鎰　砢玉¶
<pb:KR3h0060_WYG_043-31b>¶
　馬待詔春郊牧放(第十五幅/絹斗方)¶
&KR0604;蹀無須錦障泥桞絲不綰且長嘶落花好倩連錢色¶
冩出蕭蕭散牧蹊　平陽龍惕子題¶
　楊妹子畫菊并題(第十六幅絹/横披有對板)¶
莫惜朝衣准酒錢淵明身即此花仙重陽滿滿杯中泛¶
一縷黄金是一年　賜大知閤(有坤卦圖書/楊氏畫記)¶
　楊娃為寧宗后之女弟故稱妹子以藝文供奉内庭¶
　凡頒賜貴戚畫必命娃題署故稱大知閤然印文擅¶
<pb:KR3h0060_WYG_043-32a>¶
　用坤卦人譏其僣越王弇州以其字柔媚而有韻乃¶
　此畫亦清妍而有致第畫記稗乗獨遺之不得與建¶
　炎劉夫人希並垂為欠事希掌内翰文字善畫師古¶
　畫上用奉華堂印　玉水¶
　李薊丘墨竹(第十七幅/縑素團扇)¶
人謂息齋之竹真而不妙此則真而妙者也　砢玉識¶
　趙松雪古木竹石(第十八幅在絹/上水墨飛白)¶
此幅得之於項氏為掛軸下有子京題云元趙孟頫子昂¶
<pb:KR3h0060_WYG_043-32b>¶
枯木竹石　明嘉靖四十年秋八月購於吳淞張氏¶
項墨林真賞敝字號¶
　柯博士山水(第十九幅紙上小/單條嶙峋淹潤)¶
至正三年夏五月既望作於香光精舍　丹邱柯九思¶
　盛子昭赤壁圖(第二十幅絹素/團扇有對板)¶
白露横江水接天百年餘興尚依然只今惟有江心月¶
曽照坡仙載酒船　虚菴¶
虎豹虯鼉自滿胸却乗孤鷁汎秋風絶勝繞𣗳烏三匝¶
<pb:KR3h0060_WYG_043-33a>¶
驚散江心一炬紅　荷鋤散人¶
　天地間自然之文惟畫能寓其形而并載其理故自¶
　舜妹嫘始封膜繼焉形理無窮冩之不盡代不乏名¶
　家也余自霞玩韻賞後復整舊蔵搜新得成冊正見¶
　畫無絶筆耳然欲出則子美囊空欲處則淵明瓶竭¶
　有如昔人所云飢不可以當食寒不可以當衣者夫¶
　亦以左圖右史形理攸闗不難更書癡作畫癡乎¶
　漫仕汪砢玉識¶
<pb:KR3h0060_WYG_043-33b>¶
　　丹青三昧(集唐宋元名蹟品/汪氏家藏甲乙)¶
杜東原先生云繪畫之事胸中造化吐露於筆端恍惚¶
變幻象其物宜足以啟人之高致發人之浩氣葢繇丹¶
青中得厥三昧耳余嘗見趙伯駒畫卷自題標之遂於¶
六法英華後復將丹青剔三昧焉¶
　王右丞雪圖(第一幅縑素小單/條上有舊題此欵)¶
偃曝談餘山水畫自唐始變古法葢有兩宗李宗訓王¶
維是也李之傳為宋趙伯駒伯驌以及於李唐郭熈馬¶
<pb:KR3h0060_WYG_043-34a>¶
逺夏圭皆李𣲖王之傳為荆浩闗仝董源李成范寛以¶
及於大小米元四大家皆王𣲖李𣲖粗硬無士人氣王¶
𣲖虚和蕭散此又慧能之禪非神秀所及也至郭忠恕¶
馬和之又如方外不食烟火人另具一骨相者是摩詰¶
雪圖足以冠斯冊矣　繡水汪砢玉¶
　江參霅川秋意(第二幅絹/畫團扇)¶
霅川為江參所居深得湖天之趣平逺曠蕩盡在方寸¶
此則兼層巒叠嶂秋意無窮不下三衢崇蘭圖也¶
<pb:KR3h0060_WYG_043-34b>¶
　貫道霅川雪景(第三幅絹/畫團扇)¶
江即形貌清臞嗜香茶以為生其冩彼中雪景高潔之¶
況可想見其撫絃不彈時　鴛水菰蘆中人¶
　劉松年長樂清吹(第四幅縑/素斗方)¶
錢塘暗門劉在寧廟時以進耕織圖稱旨賜金帶此作¶
宫中歌吹景纎悉在目未識曽經宸覽否　樂卿¶
　又未央促麈圖(第五幅縑/素斗方)¶
劉待詔師張敦禮工人物山水精妙過於師如此圖焉¶
<pb:KR3h0060_WYG_043-35a>¶
乃有以劉夢松劉松老混之不知夢松所長水墨花鳥¶
也松老所學東坡竹枝也三人各自成家耳¶
　黄居宷筍雀(第六幅縑/素斗方)¶
伯鸞為黄筌季子能世其家學作花枝翎毛皆妙得其¶
真冩怪石山景徃往過其父宋太宗朝授光禄丞委之¶
搜訪名畫詮定品目當時較藝者視黄氏體製為優劣¶
去取是所冩筍雀特其一斑不足窺全豹也¶
　蘓漢臣冩子卿持節(第七幅縑/素斗方)¶
<pb:KR3h0060_WYG_043-35b>¶
開封蘓承信畫師劉宗古製作極工人物尤著色鮮潤¶
體度如生而有嫌以筆端微滯者豈但見其冩意草草¶
如此圖者耶¶
　魯宗貴冩黄鶯海棠花(第八幅/在絹上)¶
紹定魯待詔善畫花鳥窠石描染極佳是幅正所長¶
　陳珏觀瀑圖(第九幅/在絹上)¶
錢塘陳桂巖寳祐年待詔善著色山水人物¶
　趙彛齋設色水仙花(第十幅/絹横披)¶
<pb:KR3h0060_WYG_043-36a>¶
瀟疎竹徑浥香顔疑雪疑梅冷韻妍冉冉碧烟籠玉蘂¶
盈盈白月㵼金鈿不禁清露翩躚態每爾迴風綽約前¶
自是凌波拾翠種倚䦨幽伴恰相憐(咏水/仙花)　此砢玉髫¶
年韻語也見子固筆偶憶得題之¶
　錢玉潭薝蔔畫眉(第十一幅/在牋上)¶
舜舉花木翎毛師道昌此幅工緻中有老意¶
　吳仲圭山水(第十二幅/紙横披)¶
至正三年春三月梅花道人戲墨(草書/)¶
<pb:KR3h0060_WYG_043-36b>¶
　梅花菴主是吾師水墨微蹤一一竒此紙拾他餘馥¶
　去淡烟疎樹晚離離　沈周(小字即/題畫上)¶
　黄子久山水(第十三幅絹掛軸/因壊其上截入冊)¶
一峰每作畫必登樓觀雲氣變幻以為布置仙筆也¶
　商琦集賢冩昇平宴意(第十四幅/畫紙團扇)¶
四海一兮烟塵清休徴至兮品物亨原田兮膴膴灌木¶
兮青青振鷺於飛兮肅肅黄鳥和鳴兮嚶嚶斯民兮何¶
幸際時兮休明瞻彼樂土兮豈獨輞川乃知開元兮不¶
<pb:KR3h0060_WYG_043-37a>¶
為昇平家給兮人足既安兮且寧以遊兮以息有觀兮¶
有亭景山可仰兮流泉可聽朝夕晏晏兮逍遥百齡欲¶
觀風兮此其徴猗歟帝力兮孰得而名　蘓伯衡(題德/符畫)¶
(上/)¶
　倪雲林竹石(第十五幅/絹單條)¶
此净名菴主墨妙也與吾家舊蔵篝燈聽雨圖相似¶
　曹貞素寒林白石(第十六幅/紙横披)¶
至正戊辰九月作於常清浄齋　雲西老人曹知白¶
<pb:KR3h0060_WYG_043-37b>¶
　盛子昭秋林垂釣(第十七幅絹上/有欵武塘盛懋)¶
魏塘盛洪甫善畫懋其子也世其家學而過之¶
　林塘生竹石(第十八幅絹斗方/對題失去詩録存)¶
翠羽風前葉秋聲雨一枝詩題春粉節䙀脫玉嬰兒¶
　陸天游破牕風雨(第十九幅/紙横披)¶
四簷風雨晝昏昏小紙斜窻破墨痕翻得杜陵巫峽語¶
歸雲擁𣗳失前村　陸廣¶
　倪端牧羊圖(第二十幅絹畫/團扇一對合裱)¶
<pb:KR3h0060_WYG_043-38a>¶
高友明水嘗得宋元人畫冊内倪迂山水一方是最得¶
意者即揭出獨裝一卷餘悉作交易去余因得其倪端¶
二幅頗工緻然端國初人也聊以殿此　玉水¶
　崇禎己夘春日姑蘓時思𤣥為姑溪楊翼真覓余䕫¶
　雲石二畫冊宋元人掛幅刻期資余北征費仲夏余¶
　渡采石促之只償靈璧半百僅充行槖也秋中雲將¶
　倩赴約久稽索還原物余反快得安吾拙寧以清供¶
　易折腰乎為噴飰一笑　玉記¶
<pb:KR3h0060_WYG_043-38b>¶
　¶
　¶
　¶
　¶
　¶
　¶
　¶
　珊瑚網卷四十三¶
