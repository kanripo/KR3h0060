# -*- mode: mandoku-view; -*-
#+TITLE: 珊瑚網
#+DATE: 2015-08-24 23:15:52.628511
#+PROPERTY: ID KR3h0060
#+PROPERTY: BASEEDITION WYG    
#+PROPERTY: JUAN 卷四十一
<pb:KR3h0060_WYG_041-1a>¶
欽定四庫全書¶
　珊瑚網卷四十一¶
　　　　　　　　　　　明　汪砢玉　撰¶
　名畫題跋十七¶
　　王仲山自題小軸¶
幽泉未出山潛與元氣結淒霏散為雲谷口薜衣濕¶
　　聽泉圖¶
萬木森森起翠濤一道懸泉如瀑布小橋盡日聽秋聲¶
<pb:KR3h0060_WYG_041-1b>¶
忘歸迷却来時路　仲山王問寫(嘉禾汪/氏鑒藏)¶
　　俸鶴圖¶
嘉靖戊申王仲子疏歸寶界山閒居十四年矣一日偶¶
坐松下忽有孤鶴從西南来集松頂鳴舞終日乃去諦¶
視之乃子向所俸鶴哀其窮而縱之者予惟天地間物¶
各欲自遂其性予昔俸之雖甚寶惜終非其情兹處海¶
嶠上下寥廓飛翔自如已無復人間世矣来集松頂豈¶
有意故墟哉因圖此書俸鶴田記於左俸鶴田舊名爰¶
<pb:KR3h0060_WYG_041-2a>¶
居處於魯東門祀以大牢祀以鐘鼓而爰居勿樂何也¶
以已養養之也然則鶴可俸乎有官則有俸鶴有官乎¶
禮曰考其弓弩以上下其食鶴有職事乎其食可上下¶
乎鶴産於青田翔於紫蓋啄東海之鱗食鉅野之粟時¶
乗雲氣遊太虛凌倒景逍遙鳴舞於無何有之鄉將偕¶
鳯毛而獻瑞齊鵬運以圖南也今鎩其羽内之欄中儲¶
田粟日給數合盛以瓶盎濾以清泉而食之食則得矣¶
吾見其循牆而走不勝悲也命童子縱之三月翅成鶴¶
<pb:KR3h0060_WYG_041-2b>¶
飛去仲山王問識¶
　此幅余以供麟石松鶴出其後大有逸韻未幾石充¶
　友人湯餅物畫介竹懶翁眉矣　樂卿記¶
　　畫木筆花¶
中郎宅裏花滿庭辛夷花發玉分明素色幽香比君子¶
謝家珍樹何如此主人愛花世莫論酌酒邀賔夜未巳¶
十二欄干清雲溥此花猶稱月中看仙姝淡掃蛾眉細¶
聽徹玉簫騎白鸞歸剔銀燈寫花影龍尾鳯翰幽事屏¶
<pb:KR3h0060_WYG_041-3a>¶
髹几横披白露消春睡朦朧喚花醒　仲山王問寫於¶
崇文館¶
　　王酉室自題諸畫¶
松隂竹色翠交加晏坐清談日未斜偶欲揮毫剛洗研¶
只縁滌暑幾烹茶　王穀祥¶
薰風亭院雜英開牕滿蕉隂徑滿苔燕寢凝香自終日¶
叩門那有俗人来(蕉石/秋花)¶
絡緯聲中秋夜長名華含露立東牆捲簾惟有纎纎月¶
<pb:KR3h0060_WYG_041-3b>¶
試看新粧半額黄(秋葵/)¶
一種名花當暑栽冰葩玉蕊亦竒哉枝頭浥露朝朝滴¶
簾外霏香夜夜開已愛芳英㸃雲髻更憐餘馥泛茶杯¶
寒牕就日深藏䕶生怕東風料峭来(畫茉/莉)¶
玉兒本来潔宫粧不憤濃秋風羅袖薄飄颺若為容(畫/玉)¶
(簮秋/葵)¶
　　諸名家和王祿之畫梅詩¶
一枝天下春萬古江南色滿地玉&KR0639;&KR0639;鄰家起羌笛¶
<pb:KR3h0060_WYG_041-4a>¶
大謨¶
愛此嵗寒香不染濃芳色開落應有時無妨畫樓笛¶
顧奉¶
艷奪巫山女芳傾洛水神逍遙霜月畔儼對斷腸人¶
周詩¶
照水扶疎影臨風𢡖淡神月明𦭘屋下誰愜傍幽人¶
盾山黄姬水¶
香散孤山雪花開處士家月明魂欲斷疎影碧牕斜¶
<pb:KR3h0060_WYG_041-4b>¶
石岳¶
黯淡一枝香晶然滿林雪素質倩誰憐芳心還自悦¶
毛錫嘏¶
香骨凝烟瘦幽姿帶雪妍誰家吹玉笛夢落枕屏邊¶
許周¶
野人但愛梅不往山中覔羅浮白雪香忽然滿几席¶
張湖山¶
遙聞黯淡香近見依微色月下一清吟風前有長笛¶
<pb:KR3h0060_WYG_041-5a>¶
彭年¶
　　王祿之自題畫白燕梨花¶
燕燕兩于飛差池玉羽衣梨花春院靜㺯影故依依¶
　　又榴房多子圖(余有一幅多錦/葵石竹諸花)¶
風落亭臯霜色凝纍纍秋實錦英呈琅玕百顆赤瑛綻¶
多子還誇安石名　彭年題¶
　　酉室寫水仙幅¶
隂崖雪壓青松折暘谷冰開碧磵流已見華容兩秦媛¶
<pb:KR3h0060_WYG_041-5b>¶
玉鬟雲貎作春遊　彭年題¶
月為精魄水為神素質先含雪裏春羅襪凌波斷行跡¶
誰能喚起弄珠人　許子才題¶
　　陸五湖松林髙士圖(在紙上/單條)¶
清風松下来泠然充兩耳安坐不為動明月涼如水白¶
雲杳無聲萬籟從此起　師道¶
愛此青松間遺音尋太古惜無知音人空林誰與伍攜¶
琴坐松下不彈自揮麈　文嘉題¶
<pb:KR3h0060_WYG_041-6a>¶
五粒松含萬壑聲青山隠隠日初沈那知今古興亡事¶
畫入幽人手底琴　顧德育¶
晚風初起颯如秋千尺長松翠欲流紗帽葛衣涼似水¶
不須箕踞與科頭　徐士義題¶
　　子傳秋山攜卷掛幅(秀汪凝霞墨/花二閣世藏)¶
紅塵擾擾滿人間十日應無一日閒羨却茂林蒼璧下¶
獨攜書卷對青山　嘉靖甲辰臘月師道作¶
　　又子傳雲松圖¶
<pb:KR3h0060_WYG_041-6b>¶
寫松青雲裏佳色藹成暮松作不老枝人比長年數¶
　　跋仇十洲摹松雪沙苑圖(此詩已/載前卷)¶
沙樹歴歴沙草荒江上誰開芻牧場羣馬所聚何劻攘¶
飲䬴而俯嘶而昂&KR1542;踶浴滚遂且驤或乳或卧或軋瘡¶
三縱五横烏騅赤兔照夜白連錢桃花鬬文章牝兮牡¶
未可辨亦莫可識駑與良相骨相肉俱已矣老夫兩眼¶
徒茫茫但愛各各無拘韁自縱自得肥更光肥哉肥哉¶
空老死未試何以知爾長我知馬亦待駕御人馬兩得¶
<pb:KR3h0060_WYG_041-7a>¶
氣始揚請看溝汗流血漿爭前欲縳左賢王追風逐電¶
一般走數匹之中當有强　余見趙松雪所畫唐馬一¶
卷縱觀之其態有立者伏者走者飲者浴者歸者嘶者¶
奔者逸者戲而駢者或寢或喝奮發而生精神而宻各¶
能窮其狀今閱十洲此卷其運墨設色風韻氣骨斷斷¶
乎自一手者不然何天閑之若是耶時嘉靖丁未仲春¶
之望許初¶
　　仇寔父雪棧圖¶
<pb:KR3h0060_WYG_041-7b>¶
王右丞劍閣圖余嘗見叔明臨本乃古尺小幅石田先¶
生又廣之二圖余皆曾摹今俱不能記矣偶見寔父此¶
圖不覺有似人之喜因題其上　萬厯乙亥六月文嘉¶
識¶
　　又臨池消夏圖¶
湘簾寂寂夏堂虛竹影離離風外疎煑茗焚香消晏坐¶
硬黄臨得右軍書　師道題¶
凭闌閒看白鷗飛山色溪光繞四圍六月不知城市暑¶
<pb:KR3h0060_WYG_041-8a>¶
逍遙應識久忘機陸安道¶
　余家藏十洲兩幅納涼圖聞之父執沈涵素云是其¶
　迺岳姚禹門太史所遺上有詩斗為文徵仲題已失¶
　去矣今細觀此圖畫橋烟柳韆鞦院落絶似江南春¶
　光景余因改其名目彼時尚有寔父宫蠶圖漢宫春¶
　曉諸卷先後為人賺去思之殊怏怏也　萬厯己未¶
　春砢玉識於自韻齋¶
　　周幼海題仇寔父山水¶
<pb:KR3h0060_WYG_041-8b>¶
雨霽樹如沐山晴翠欲流村深行迹斷五月似清秋¶
　　董𤣥宰題仇寔父仙奕圖¶
仇十洲蓬萊仙奕圖乃冷謙本謙學小李將軍所謂心¶
死方得神活仙家之秘藏也仇寔父以趙伯駒為之自¶
得逺肖¶
又云仇寔父是趙伯駒後身即文沈亦未盡其法¶
　　仇氏青鳥傳音圖(絹素青緑山水人物大軸/上張伯起詩今已另裱)¶
聞説瑤池羅列仙種桃結實成千年仙縁不隔人間世¶
<pb:KR3h0060_WYG_041-9a>¶
仙籙時令青鳥傳翰林女弟閨中秀弱冠周郎宰官後¶
好逑方作百年期一鳯孤飛失其偶青春三復栢舟詩¶
晨昏泣對襁褓兒鉛華不御謝膏澤金石矢心終不移¶
屈指於今四十載男婚女嫁嬪風在須知緑鬢未全星¶
尚見桑田變成海髙秋八月明婺星瑤空仙樂聞廣庭¶
應是一籌添甲子緑雲五道迎三清金光獻壽来瑤島¶
玉潤稱觴祝難老定知繩武在寧馨清門計日綸音表¶
　右青鳥篇為恒岳世兄賦壽周母沈太夫人六十長¶
<pb:KR3h0060_WYG_041-9b>¶
洲張鳯翼¶
　此杜陵内史為吳江沈夫人作也萬厯甲寅秋余即¶
　從彼處周氏得之時吾家方具慶故去其詩焉先是¶
　有仇氏著色白衣大士像無論相好莊嚴而纓絡上¶
　堆粉圓凸宛然珠顆燦燦吳郡丹青閨秀志稱其能¶
　畫綽有父風信哉乃又云律之女行厥亦牝鷄之晨¶
　也意以其善繪春宵祕戲動盈千幅耶然聞其孤潔¶
　獨處日惟焚香鼓琴滌硯揮毫不與夫偶六如居士¶
<pb:KR3h0060_WYG_041-10a>¶
　所謂間来寫幅青山賣不使人間造業錢者則志贊¶
　云粉黛鍾靈翺翔畫苑仇媛慧心内朗窈窕之傑哉¶
　蓋女手見稱僅僅水墨斯真丹青獨擅者歟玉水記¶
　　王履吉倣雲林筆意¶
髙樹覆清溪松亭延落照為問京華人欲返思鱸棹¶
秋日倣雲林筆意因有所懷賦此雅宜山人王寵¶
　履吉不以畫名此幅乃偶然興到隨筆㸃染耳然深¶
　得大癡雲林墨外之趣可見髙人胷中無所不能從¶
<pb:KR3h0060_WYG_041-10b>¶
　伯穀齊見之為之心熱　文嘉¶
　　許元復題椿萱芝蘭圖¶
莊椿自是長生樹蘐亦能開百嵗花更有芝蘭在花下¶
春風常駐列仙家　髙陽許初¶
　　岳漳餘山水¶
丹臺髙處鵲橋通上有靈源注谷中珠玉滿田金滿室¶
鐵牛耕種領春風　岳岱¶
　　岳漳餘題郭少卿隠居圖¶
<pb:KR3h0060_WYG_041-11a>¶
太卿别墅清江濆迴溪灌木生晴雲容至琴尊自永日¶
境幽坐卧皆離羣山堂寂寂奏風竹石林冉冉生蘭薰¶
秋来乗月理孤棹玉壺冰水懷夫君　岳岱¶
　　陸叔平自題山水諸幅¶
雪深一尺强當堦盡埋没赤脚踏層冰誅𦭘覆庭植笑¶
殺竈下儂眈竒甚成癖　雪後作此為友人易新覆花¶
漫題俚語　陸治¶
萬宇結青蓮一柱三江合日月先到扉烟霞遲明發變¶
<pb:KR3h0060_WYG_041-11b>¶
化生雨雲恍惚見開合泠然覺𤣥理顧問不能答　陽¶
城陸治¶
林卧忽經載相隨惟白雲芳隂閒度影馴鳥狎成羣攜¶
席山仍合裁杯月自分何能同調者相與㺯天文　包¶
山子¶
茗外寄幽賞琴中饒濮音一鑑灑毛骨萬象開靈襟蚓¶
竅戰水火月圓破璆琳餘音與遺味優矣澹𤣥心¶
　　天香書屋圖¶
<pb:KR3h0060_WYG_041-12a>¶
五嶺秋清瘴欲消尉陀城外鎖岧嶤金鵝油暖花爭發¶
玉兔宫寒葉未凋明月自吹靈隠粟白雲誰誦小山謠¶
天香莫怪誇君采曾躡仙人上漢橋　陸治¶
　　春城疊嶂圖(欵云嘉靖壬子/仲夏包山陸治)¶
西来疊嶂擁春城出郭徐看島嶼明極目遐瞻青未了¶
側身髙俯緑初平晴巒雲淨空潭影長谷風疎散鳥聲¶
笑拂當年題勝處青山留得飲中名¶
　　疎林峰谷圖¶
<pb:KR3h0060_WYG_041-12b>¶
天朗秋髙風氣清虛疑逺籟動疎林凭闌極目俯千里¶
把酒澄懷時一吟淡映逺峰宜落月倦依長谷想歸禽¶
圖南正好摶雙翼脱骨逍遙違素心　陸治¶
　　陸包山倣大癡山水¶
鷄鳴𦭘屋午靄靄墟烟白市散人跡稀山空翠猶滴¶
　　春意¶
駿馬繡障泥紅塵撲四蹄歸時何太急日照杏花西¶
　　秋思¶
<pb:KR3h0060_WYG_041-13a>¶
千山秋寂寂萬木葉蕭蕭詩意誰能領歸鞭人過橋¶
　　石湖雪¶
石湖一夜雪朱扉映玉開無人賦黄竹惟見越王臺¶
　　烹茶圖¶
茗碗月團新破竹爐活火初然門外全無酒債山中惟¶
有茶烟　陸治¶
　　包山自題諸畫(俱七/言絶)¶
采真瑤島學餐霞洗髓天池煉嵗華還指西峰青可攬¶
<pb:KR3h0060_WYG_041-13b>¶
彩雲和露擁仙家　右題天池仙館向為余家鑒藏¶
樹樹桃花春雨香武陵何處問漁郎湖山表裏如圖畫¶
洞口烟霞天一方　桃源圖¶
淇上琅玕落䕃清影消墨礙萬縁輕他時五藴俱亡後¶
赤脚風梢頂上行　包山陸治為筠如禪師作¶
花邊何處酒家邨竹閣沉隂半掩雲滿地夕陽山徑昃¶
樵歌隔塢水中閒¶
叠翠岧嶤倚碧空青娥髙髻出瑶宫微風忽動前溪影¶
<pb:KR3h0060_WYG_041-14a>¶
山館盤雲舞鏡中¶
一川落影明霞色萬里蒼茫錯錦紅鏡裏乾坤乍明滅¶
疏林瑶島盡秋空¶
翠壁飛泉下急湍谿亭草閣鏡中懸楓林如錦凭欄外¶
一片晴峰鏁澹烟¶
匝塢連坡十里隂緑隂深處小橋通平岡宛轉仙家近¶
雲複山重何處逢¶
緑樹敷隂翠荇香扁舟十里下横塘白鷗飛去青山暮¶
<pb:KR3h0060_WYG_041-14b>¶
落日唱歌烟水長¶
山齋髙控懸蒼壁自有芳雲時卷舒百尺冰簾遮不斷¶
月明空負夜窻虛¶
晴嵐雲净空潭影長谷風疎散鳥聲笑拂當年醉題處¶
青山留得飲中名¶
綉壁摩空落日低遥扳木末聴天鷄奔流觸石飛晴雪¶
倒掛懸崖萬仞梯¶
疎林暎雪見江峯萬叠横奔走玉龍况是晴光開晩照¶
<pb:KR3h0060_WYG_041-15a>¶
落霞酣葉錦玲瓏¶
雪積溪橋行路難蔽天樓閣鎖重巒長途日莫西風急¶
猶為梅花勒馬看¶
松下寒泉落翠隂坐來長日澹𤣥心溪頭定是仙源路¶
開遍桃花正可尋　嘉靖戊申八月既望包山陸治¶
草緑江南□已催月團今復試新茗知君再看春山屐¶
虎阜岡頭帶雨來　嘉靖壬子友人攜琴過訪試雨前¶
　茶作此後二十三年春復同試陸羽泉重題萬厯乙¶
<pb:KR3h0060_WYG_041-15b>¶
　亥三月三日也而余八丙七辰矣陸治識¶
憑江絶地芙蓉起飛閣攢空玉蝀斜席上山河虛萬里¶
掌中指㸃十洲花　包山陸治畫并題¶
緑樹沉沉翠靄浮遥山雨過白雲收江深草閣銷煩暑¶
静倚虚欄聴急流　錢穀題¶
離離楓色動髙秋逺黛横空一抹浮我欲揚舲任超忽¶
浩歌沿月卧滄洲　包山居士¶
罷釣吹蘆管江風裊髩絲此聲人不解惟有白鷗知¶
<pb:KR3h0060_WYG_041-16a>¶
　西村題¶
　　杏花山禽圖(汪氏所藏也禽/乃白頭翁)¶
翠幕羈狂性聞儔每獨驚風雲徒長翼霄漢正懸情不¶
識上林好還同出谷鳴脩脩頭上羽疑是伴愁生　右¶
　壬午在陳湖館中作回首已五十二年矣陸治¶
山禽只恐春狼籍恨向東風愁白頭(壬申仲秋/陳柱題)¶
　甲子新夏客有餽櫻桃者兼遺一雀名曰櫻桃雀遂¶
　圖之以記興云　陳柱(附此以見陳/君能畫也)¶
<pb:KR3h0060_WYG_041-16b>¶
　　陸叔平畫沙暖睡鴛鴦¶
匹鳥本來雙交栖情自香日髙春正暖天逺晝偏長懶¶
性迷花醉驚魂逐絮狂不知憨態劇烟水逝茫茫¶
　　又錦浪鸂𪄠¶
池上交花鏡裏糚韶華輝映彩鴛鴦風前湛露濛濛濕¶
濺入儀毛錦浪香　包山陸治¶
　　又松枝喜雀¶
春風海屋開華宴手縛蒼龍到席前乘子西池問王母¶
<pb:KR3h0060_WYG_041-17a>¶
桑田滄海定何年　包山陸治¶
　　包山畫練雀粉紅茶花¶
舌冷風前鳥心香雨後花美人初睡起含笑隔窻紗¶
　　又鶵黄花影(此幅乃凝霞閣/新築時所懸)¶
風掉紫微落雨催青蕨齊山窻春夢熟囑爾莫輕啼¶
　　又紅白牡丹¶
芳園爛漫百花枝白白紅紅各有時冶葉娼條均造化¶
和風甘雨入華滋老夫觀物逍遙地小筆分春竊㺯私¶
<pb:KR3h0060_WYG_041-17b>¶
日日不妨偷展卷擾人蜂蝶竟何知¶
　　又緑牡丹(余攜向南/中遺友)¶
新裁魯縞竊青藍幻出宫粧别樣看鬢妥湘雲渾莫辨¶
脂凝猗竹映姿寒若從帝子當華讌好向秦樓並倚闌¶
縱有龜年新協律誰將清調曲中彈¶
　　又西府海棠¶
翠羽朱鈿虢國粧曉来新浴露華香何如馬上東風面¶
蹴踘歸来帝子芳　包山陸治¶
<pb:KR3h0060_WYG_041-18a>¶
東風吹墮胭脂淚散作妖花一樹丹可柰五更清夣斷¶
杜鵑聲歇雨絲寒　陳履端題¶
錦城二月剪春霞斜倚東風酒力賒舞罷昭陽人不見¶
新粧輕軃碧蟬紗　顧聞題¶
　　包山自題寫生諸幅(俱七/言絶)¶
夢轉羅浮月二更夜寒風力損花神不禁羌笛鄰家起¶
吹落庭前㡬片春　梅花¶
明妃扶醉打毬回斜倚東風笑未開仙仗欲臨魚鑰啟¶
<pb:KR3h0060_WYG_041-18b>¶
六宫齊擁絳紗来　海棠¶
蛺蝶枝頭逢蛺蝶相看應是此花身金屏合舞俱迷酒¶
錦拍吹香總近人　蛺蝶花¶
輕韶和露染新黄醉日含風暗度香最是月明新雨後¶
一番膏沐一番粧　黄薔薇¶
翠羽成叢玉作花露杯香㵼紫流霞只愁一笑傾陽蔡¶
况説相逢衞玠車　玫瑰花¶
交頸鴛鴦並蒂花碧江相映錦成霞天南水盡雲無際¶
<pb:KR3h0060_WYG_041-19a>¶
管領秋光一雁斜　芙蓉¶
碧葉圓隂約素英何如寶髻玉釵横當年化作雙飛燕¶
猶是釵兒未死情　玉簪¶
一架琅玕翠蔓長秋風吹露壓銀牀珠影光寒凝玉液¶
冰盤香細綻瑤漿　葡萄¶
　　了蘭圖(余初得一幅八絶者是此後得一幅寫意/者詩只六首起句云廣東梁中舎遺我)¶
客有贈我了蘭開有竒花與凭虛無日不賞酒次隨其¶
品質㑹意處乃即賦之積成八絶因圖以為贈　嘉靖¶
<pb:KR3h0060_WYG_041-19b>¶
甲子七夕包山治¶
嘗聞東海仙崖種若個分攜西畹香細數花枝參造化¶
却因竒偶辨隂陽　其花出自廣南兩义一花各成竒¶
偶¶
不與秋蘭並九英仙葩二八自天成祇縁無力禁香重¶
幻作骿支駕玉莖　每莖十六花花各一义¶
新裁魯縞袗秋衣肌骨冰瑛酒暈微獨立嫣然風自舉¶
低迴翻學舞容璣　心蒂微紅迎風舞動¶
<pb:KR3h0060_WYG_041-20a>¶
亭亭浴露立西清淡薄秋容幻態輕獨有檀心禁不得¶
一庭香思動蜂嬰　直榦玉立露下猶香¶
王㦸稜稜應節分枝枝柔玉級香雲凝粧擬待三更月¶
露染生綃六幅裙　花枝應節六葉叢生¶
方空輕翼竊青黄製得霓裳稱淡粧香抱幽懷嬌不語¶
含情渾欲待迎將　瓣若輕綃蒂微青黄¶
瓊榦冰义蘂玉容緗枝香魄引玲瓏分明月下歸環珮¶
恍似羅浮夢裏逢　弱蒂下垂花英若佩¶
<pb:KR3h0060_WYG_041-20b>¶
三尺丰標髙髻粧兩行釵玉一奩香朝朝擬待烟屏展¶
徐攬輕羅上畫堂　葉過三尺花多曉發左右平分¶
　　溪山餘靄卷(欵云辛丑二月陸/治為溪陽先生寫)¶
吳溪陽先生者新安人其所居里名溪南先生溯流結¶
廬因以溪陽自號嵗辛丑吳門陸叔平作溪陽圖貽之¶
迄今癸未先生下世且十年所矣其長君惟明復匄邑¶
人丁生補圖於後常挈之旅槖中時一寓目不勝太行¶
白雲之悲惟明與遊多一時名流競為詩歌題贈而不¶
<pb:KR3h0060_WYG_041-21a>¶
佞為記其顛末如此是嵗重陽前一日江都陸弼書於¶
白下長千里石字菴中¶
溪山不可見展卷見溪山溪山雲霞色是君世外顔¶
竟陵鍾惺獲觀於林茂之藏林館敬題時甲寅正月十¶
一日¶
　　附谿陽圖(欵云癸未秋/日丁雲鵬寫)¶
返照上髙林虞淵自寒沍祗隔一溪雲日聽潮音度¶
長干釋洪恩¶
<pb:KR3h0060_WYG_041-21b>¶
蕭蕭谿上風吹老一楓樹遼陽隺不歸荒雲泣秋雨¶
勾吳俞䇿¶
憨頭陀句恍惚竹橋上深林扶鳩杖(其丁元薦長/孺詩不及錄)¶
康虞先生攜此卷北遊余得題識其上今八年矣乙卯¶
與蹇叔重遊此中再請披閱已乃復康虞曰君圖不忘¶
先孝也何幸得嗣君雍侍側因樂而書之　萬厯四十¶
三年十月遂州鄭芬識¶
　崇禎戊寅冬仲獲觀此卷然包山尚有溪石圖文徵¶
<pb:KR3h0060_WYG_041-22a>¶
　仲𨽻書溪石記為新安吳氏作乃康虞蹇叔俱與余¶
　有舊見圖如見其人也方流折玉者識¶
　　謝樗僊山水長卷¶
明嘉靖廿六載丁未吳門六十老人謝時臣逺遊吳楚¶
登太和次大别梯黄鶴涉匡廬下揚子江舟中推篷取¶
興敢與谿山寫真積成長卷計三幅遙寄嘉禾少溪草¶
堂少溪賞識名家此筆得所歸矣¶
　余向有樗倦所畫乾坤四大景為匡廬泉泰山松洞¶
<pb:KR3h0060_WYG_041-22b>¶
　庭秋峨眉雪及仙山訪弈鹿鳴圖等幅莽蒼酣肆之¶
　筆大類石田　艾齋玉水記¶
　　謝樗仙自題諸畫幅¶
樹杪重泉雨氣涼浴鳬飛鷺滿瞿塘杜陵新譜漁家傲¶
竹笛聲傳到草堂¶
貧居不借江湖重塵俗無榮杖履輕鬢入星霜風月侣¶
閒題山色與泉聲¶
雪滿青山罨畫船中流泛泛小如蓮無端棹入冰壺去¶
<pb:KR3h0060_WYG_041-23a>¶
一片清寒萬里天¶
酒清花綺雪交加睡足春宵春夢賒半夜湖風打牕紙¶
不知是雪是梅花(嘗見眉公寫/此詩想本此)¶
秃頴殘煤筆陣狂蒼柯白石意蒼蒼一從誤入珊瑚網¶
却與明珠鬬夜光　蒼柯白石倣梅道人戲墨¶
羅浮仙子㑹湘妃同駕蒼虬海上歸環珮鏗鏘明月下¶
翠濤和露濕天衣　嵗寒三友圖¶
疎影横斜月色微霜禽粉蝶兩依依一聲悲角山城起¶
<pb:KR3h0060_WYG_041-23b>¶
人在西莊正掩扉　畫梅¶
　　樗仙夏景山水¶
碁局堪消暑涼隂滿座隅長安塵土思不上隠淪裾¶
　　又草堂雲樹圖¶
碧山丹殿捲虛無百里春帆下五湖白日草堂雲樹午¶
風流如見輞川圖　謝時臣畫¶
卧君山牕下山鳥與我言清風何飀飀松栢中夜繁久¶
遊失歸趣宿此似故園林烟横近郭谿月落古原　髙¶
<pb:KR3h0060_WYG_041-24a>¶
陽許初書¶
　　彭隆池畫樗仙圖¶
逺峰疑著雨髙樹若含風水墨傳神妙樗仙繼石翁¶
　　居士貞瀛州圖¶
千山罨畫捲飛樓樓外寒泉百道流莫笑老夫心逺大¶
曾將清夢到瀛州　居節¶
　　又村居圖¶
茒詹日暖燕交飛雲過牆隂滿翠微中酒經旬掩關卧¶
<pb:KR3h0060_WYG_041-24b>¶
蒼苔渾欲上人衣　商谷居節¶
　　宋石門西方三聖遊戲園林圖¶
無量壽佛勢至觀音衆生慈父誓願𢎞深應機廣度悲¶
智同心或遊池沼或戲園林隨順根器善誘規箴上智¶
了達中下沈吟再喻再攝咸使歸欽一即一切萬象森¶
森一切即一互顯互臨長河酥酪大地黄金惟心惟佛¶
過去来今　天地髪僧祖𤣥(即宋旭/)¶
　　义天台小幅(欵云萬厯壬午腊月八/日宋旭作上有眉公題)¶
<pb:KR3h0060_WYG_041-25a>¶
夢遊同汝坐莓苔瀑布懸崖萬丈来夢裏瀑聲還撼夢¶
不知真個到天台　送編通遊天台作陳繼儒¶
　　給菴圖偈卷(并叙/)¶
吾崇廣福寺有彬上人者邑之沈氏子生而儁偉長慕¶
空宗年甫二十餘即探歴諸山訪參知識務求證悟未¶
少間息邇者崇福寺野雲禪房啟演經期請延四方名¶
德而彬亦與焉有首座近玉禪師乃先師玉芝老人之¶
上足也風儀閒雅宗教該通一時同門罕出其右彬乃¶
<pb:KR3h0060_WYG_041-25b>¶
傾心師禮事之咨詢法要朝夕無怠禪誦之暇復手書¶
圓覺經一部以為佩帶持習之資玉師知是法器屢决¶
所疑儲以印可遂為更名曰明宗字之曰了義蓋取圓¶
覺一經之㫖抑以冀其永荷天池之正法也曩因白蓮¶
寺南詢本禪師贈以給菴之號每欲結菴於天池之側¶
以為依栖之所而海印居士雖為廣其説矣然天池支¶
𣲖尚未之能悉爰索余圖偈用表而出之乃為之偈曰¶
曽聞長者創祗恒多刦勤求結勝縁八部天龍常擁¶
<pb:KR3h0060_WYG_041-26a>¶
䕶世尊説法顯真詮自從大教来東國財法兩施無間¶
惑爭似沙彌出世心少年學道徧參尋尋師不憚山川¶
杳幾處瞻依窮論討聞昔天池闡正宗每恨無縁一快¶
逢但得此心能了悟誓使羣迷咸濟度慇懃久禮讚空¶
王天與良縁遘此方此方髙㑹皆尊宿座上髙僧稱近¶
玉語嘿幽閒儼玉芝信是當年親執持執持芝老歸常¶
定復引兒孫聫慧命傳法須憑嗣法人巍巍龍象得僧¶
彬歌貝泠泠容濟濟直下印心期爾始好從圓覺證心¶
<pb:KR3h0060_WYG_041-26b>¶
空得本何愁末未通事理雙融真不二曹谿一脈天池¶
是天池法脈鎮長流流遍天涯潤不休普願衆生霑一¶
滴慧眼頓開明歴歴祇今正法陵夷久知爾妙年能抖¶
擻粗糲衡𦭘須適意備行不在莊嚴地即看當時須達¶
拏黄金買地若為圖何如栖息林泉下擬作天人師丈¶
夫　時嘉靖乙丑秋七月望日景西居士祖𤣥書於文¶
嘉道埸¶
　　海印給孤説延秋吳一桂圖¶
<pb:KR3h0060_WYG_041-27a>¶
開秋玉衡指於太白水天晶瑩浩淼余俯仰區中頓覺¶
塵霽喧息偶從泖上乗扁舟訪我景西居士於語溪芝¶
溪之間適居士飯僧薦母名德雲集厠法席之左有法¶
彬上人者僧相俱足梵唄朗暢緇儀楚楚煥如翬如一¶
衆屬目真叢林之鸑鷟也居士謂余曰此上人妙齡精¶
進數數親近老宿將来安所量也願假一言以品藻之¶
堅翼其白行如何余辭曰古人目擊道存固不當斧鑿¶
混沌以喪其真也明日上人介居士請於余曰南詢本¶
<pb:KR3h0060_WYG_041-27b>¶
禪師標貧子以給菴之稱未竟其説敢乞片言便朝夕¶
顧名思義何慶快如之積念久矣幸無嘿嘿為也余曰¶
子欲聞給菴之説乎昔須達長者財富無量藏庫充盈¶
從一國土至諸國土凡貧窮伶仃顛沛罔賴者隨其所須¶
恒滿其念非獨一世之刼為然縁其宿植德本以致生¶
生充裕博攝困乏遂有給孤之名由是根熟願酬正值¶
釋迦如来出興於世布金買地建立精舍普供三寶人¶
天尋憶往念獲證初果豈徒然與子既以給菴為號豈¶
<pb:KR3h0060_WYG_041-28a>¶
能萬一如須達長者之布施乎曰無曰子已知無尚當¶
有進於彼也且財法二施法施為上彼之財施雖永久¶
輒能潤澤人間枯槁其視地上應化大士能以種種珍¶
寶積滿三千大千世界及普遍恒沙國土又當云何大¶
抵財施之資益也有封法施之化導也無盡又况住相¶
有得之布施與不住相無得之布施大相懸絶不可算¶
數譬喻子誠能發大願立大誓以悟為期無負此巍巍¶
堂堂之道貌則一經行一習觀一慶讚一一如法使見¶
<pb:KR3h0060_WYG_041-28b>¶
之者輒生歡喜心而消其塵慮又終必能荷擔如来一¶
段大事續諸佛慧命其為布施不既多乎則子與余逮¶
景西居士永為大乗伴侣矣母竊自諉日住於給孤園¶
給菴為號不為分外也無復俾人誚予曰大言詹詹不¶
應以大海納於牛跡蒲團之上善思維之是為給菴説¶
　嘉靖甲子中秋之吉海印居士方道成書¶
　　汪南溟司馬肇林社記(文水作圖/合前卷)¶
余始事佛延𦙍公主肇林𦙍公兄事珂公同受天池衣¶
<pb:KR3h0060_WYG_041-29a>¶
鉢余因𦙍公紹介逆珂公其徒正觀明宗德斂從珂公¶
至𦙍公亦紹其徒文溥文徹文言文濬與俱来至郡中¶
則自如德昻郊勞如禮㑹祖意自唐昌至凡十有二人¶
分席而居諸法衆皆供役余在告屏跡谼中珂公不得¶
余俱相期給夏以待既就席日講楞嚴經於是洪吉明¶
理以下有餘曹以聽法至真海覺辨以下十餘曹以修¶
供至榗紳學士至者則方定之詹東圖陳仲魚方獻成¶
方君在方羽仲鄭夷吾程子虛吳無懷吳延秋吾弟仲¶
<pb:KR3h0060_WYG_041-29b>¶
淹仲嘉山人則吳仲足余病間如得問法珂公至人寂¶
然無思公雅言自思惟入思之不得猶必蓄疑而通焉¶
醫者以藥藥痬善矣不痬而螫身以售惡用藥為不得¶
而疑視不痬而螫等耳珂公謂否不痬不藥唯至人能¶
長者宜未及此痬而内藴不治將深即不深痬如故也¶
發而决之痬乃已譬之精舍業已歴堂皇窮奥阼無問¶
入門垣以外曽未得其門猥云居其宫而有之則臆説¶
耳何以故無人故也善乎洪範有言思曰睿睿作聖夫¶
<pb:KR3h0060_WYG_041-30a>¶
非右券乎哉寂然無思則聖者事余謂諸佛無法法在¶
遺經中世絶學從心開我佛土法惟心造為得其宗彼¶
直將以無思無為知無見為見開宗蓋自此始末流乃¶
復挾小知操獨見愈益支離惡門而鑿坏惡苦口而設¶
醴何為者也珂公謂經以筏喻利涉將必由之亡楫而¶
筏不前宗是矣故痬則有毒門則有樞潰毒運樞宜無¶
濟長者獨窺要𦕈猶不離乎文辭棄楫中流取辦一葦¶
抑或繫筏川上而橋足以求前皆誖矣余唯唯蓋將自¶
<pb:KR3h0060_WYG_041-30b>¶
無知無見者求之㑹詔趣行不得請竊念班白且至柰¶
何舍無礙而就不堪兩公語余有身為患一也善則以¶
不堪為無礙不善則以無礙為不堪蓮出汙瀆不濯而¶
芳蓬生麻中不扶而直長者蓮也豈必擇地而宜吾儕¶
猶有蓬心願無忘此念耳衆曰善　隆慶四年七月朔¶
日毘師曼室著(汪道/昆印)¶
東林清絶地西土蔚藍天列嶂千山合羣峰四望全宰¶
官捐淨土長者布金錢闢地依青嶂開池種白蓮招尋¶
<pb:KR3h0060_WYG_041-31a>¶
来恵逺放達任陶潛説法窺三昧談空証四禪慈雲三¶
伏度法雨一幢傳象外清涼界山前水月懸聽經馴慧¶
鴿施食下饑鳶寵命徵安石文章老恵連未須論去住¶
同結上生縁　宗公為妥山法師弟子余兄首事肇林¶
延妥山説法則宗公與俱宗公能詩善顔魯公書不佞¶
則以沙門惟談心印求証果以此為兢兢宗公所務者¶
得無在外乎不侫望宗公者深故為綴數語如此藥師¶
汪道貫書¶
<pb:KR3h0060_WYG_041-31b>¶
三月蓮花社同禁雲水足空瓢自汲泉敝緼深懷玉露¶
頂夜經行拾枯午炊粟牽纒笑返余何日忘拘束　荆¶
南山中人員珂¶
肇林社中送慧空禪子歸語溪兼簡同參石門居士曹¶
源一宿覺今子復何如聽經来白社洗鉢臨清渠妄銷¶
真不立六解一亦除夜參忘壁觀晝卧學空書論心千¶
里外彈指三月餘涼飈動歸思白雲生郊墟卓錫語溪¶
月先達故人廬　肇林幻居子祖允¶
<pb:KR3h0060_WYG_041-32a>¶
中巫初結社緇素百人来慧逺遇斯度東村見復開鳥¶
馴分石供花雨説經臺自媿陶元亮聞鐘駕未迴　錢¶
珠道人王仲房¶
齊代餘華刹明僧舊草堂沈居寧有刼閲世自無量靈¶
氣千巖紫慈幃萬木蒼行持空寂住何處不清涼　慧¶
空上人避暑之栖霞吳門謁予索贈言漫綴司勲皇甫¶
汸書(前有文五峰畫又宋石/門為化儀作少室圖)¶
　彬公一字化儀又號慧空克振宗風傍通翰墨與先¶
<pb:KR3h0060_WYG_041-32b>¶
　君子最𢍆合所遺手劄有謝西房種竹索素手卷題¶
　詠薦吴興周玉湖作畫皆韻事又一劄云貧衲七八¶
　載居少室接見皆清曠之士後歸梓里復溷常流恨¶
　不能即去山中燒折脚鐺煑菜度日不被世間籠繫¶
　纔是云云遂别赴雙徑出給菴圖偈諸卷遺先君先¶
　君嵗供白粲燈油凡十餘載又慧空之侣慧鑑係龍¶
　淵壽堂髙足善博古為吾荆翁忘形交其遊峨嵋有¶
　諸名宿送行卷文休承項子京為之圖焦弱侯陳眉¶
<pb:KR3h0060_WYG_041-33a>¶
　公為之記篇什甚繁亦老去歸先子每松牕靈石畔¶
　展閲諸卷如對青鬱鬱焉後余在東省遭艱被宵人¶
　罄齋頭物二上人所遺亦失去可勝悵悵然以法眼¶
　視之直如露亦如電也　解脱月菩薩弟子汪砢玉¶
　識於宻訓頗梨間¶
　¶
　¶
　¶
<pb:KR3h0060_WYG_041-33b>¶
　¶
　¶
　¶
　¶
　¶
　¶
　¶
　珊瑚網卷四十一¶
